---
title: "Chi è il fantallenatore più sculato???"
excerpt: "Introduzione alle analisi delle squadre nelle prime 15 giornate."
coverImage: "/assets/blog/blog_covers/analisi.jpg"
date: "2026-01-02T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi.jpg"
video: ""
---

Che ci faccio qui? Io non avrei più dovuto scrivere su questo giornale se il redattore (e un certo fantallenatore) avesse voluto censurarmi. Sono ancora qui, invece. Anche per quest'anno mi è stato concesso di essere ospitato su queste pagine. Ringrazio dunque il nostro megadirettore galattico duca conte ***zioperone*** per l'opportunità. Allora, veniamo a noi: perché sono tornato?
Ultimamente su queste pagine è stata fatta tantissima narrazione poetica e citazionistica per commentare il campionato. Notevole abilità di sua eccellenza, dobbiamo dire. Manca però qualcosa di più asettico e meno contestabile (a differenza delle mie opinioni): i dati. È per questo che è stato assunto uno stagista per collezionare e analizzare i dati di ogni rosa, di ogni giornata, di ogni formazione e di ogni giocatore e io li commenterò. Sono qui per annunciarvi l'inizio della rubrica sull'analisi del campionato a cura di ***sick***!
Sono state analizzate le prime quindici giornate, esclusa la quattordicesima che non è stata completata, così da non avere condizionamenti dovuti a cessioni e acquisti del mercato di gennaio. Andiamo a vedere però come verrà strutturata la rubrica e cosa contiene.
Gradualmente, usciranno articoli di analisi su ogni singola rosa. Guarderemo parametri generali e parametri di reparto. Indici sullo schieramento della formazione, sulla correttezza del modulo e sulla performance di ogni singolo giocatore. Opinioni basate non su amichettismi e simpatie, ma su fatti reali. Summae generali per capire cosa è andato bene e cosa è andato male. Una questione di errori nella costruzione della rosa all'asta o di incapacità di schierare i giocatori corretti? Basterà per capire chi è il fantallenatore più bravo? La ***a.c. riportino*** è davvero la squadra con più culo? ***Inoriac*** è davvero così scarso? ***Milaneese*** (ossequi) è l'unica fenice risorta? Io proporrò quello che i dati offrono. Non tutto è come sembra. Anche il più piccolo dettaglio nasconde una verità importante. Le verità che tutti noi vogliamo per poter leggere e comprendere a fondo il mondo della lega ***andre chiurco***. 
E allora diciamolo: buona rubrica e buon anno nuovo a tutti!
