---
title: "Voglio morire in questo momento. Voglio morire senza pietà!"
excerpt: "L'analisi della SarryBall"
coverImage: "/assets/blog/blog_covers/analisi_sarryball.jpg"
date: "2026-01-24T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_sarryball.jpg"
video: ""
---

Ordunque, ultima squadra da analizzare. E che squadra. Signori, il voto perculante dato in sede d'asta si è confermato nella meraviglia di questa rosa di culto da Conference League. L'inizio di campionato è stato molto duro per ***Maurizio***, ma l'allenatore di Senise aveva solo bisogno di una cosa: la svegliata da parte di chi comanda. E così, la stimata collega ***GiornalistaASchienaDritta*** ha fatto l'unica cosa possibile: imbruttire, insultare, spergiurare un fantallenatore e una rosa che doveva solo tirare fuori tutto il suo potenziale, covato dopo le pesanti quanto suggestive trasferte in Lussemburgo, Armenia e Isole Faroe. E quindi, alla quindicesima giornata, la ***SarryBall*** è comunque al terzultimo posto, ma ha fatto un rimontone da applausi. Solo una cosa è da sottolineare: ***Maurizio*** ha schierato il modulo migliore solo nel 7% dei casi. Sì, avete letto bene: SETTE PERCENTO. ***Maurizio***, hai un potere che neanche immagini, eppure lo sprechi così. Potresti raccogliere di più, molto di più. Una sola parola: gasi.

***Portieri***\
Cominciamo bene. La scelta del portiere schierato è corretta in funzione del modulo adottato da ***Maurizio***. *Di Gregorio* ha una fantamedia di 5,46, non eccellente, ma comunque la più alta in rosa. Peccato che questa squadra non è adatta per la difesa a 3. Perciò il più adatto sarebbe dovuto essere *Montipò*, che ha sì una fantamedia leggermente inferiore, ma ha una media voto di 6,36, adatta ad ottenere un ottimo modificatore difesa. Vero è che le prestazioni del bianconero sono in crescita, perciò non sarebbe sconcertante insistere su di lui.

***Difensori***\
E il premio *Mario Balotelli* di quest'anno va alla difesa della ***SarryBall***. Questa è un reparto che se schierato a 4 farebbe faville. E invece tutte le sue potenzialità vengono sprecate così, ogni giornata come un moto costante verso l'anonimato. ***Maurizio***, schierano 4! Ergiti dal fondo classifica lasciando questa splendida rosa librarsi nel cielo della Terra di Mezzo. Sii come le aquile che giungono a portare in salvo il Salvatore una volta che il nemico sarà stato sconfitto. Detto questo, non è che davvero questa difesa otterrebbe modificatori incredibili. Semplicemente farebbe meno schifo del quarto centrocampista. Perché i migliori sono *Martin* e *Ramon*, con 6,59 e 6,50 di fantamedia rispettivamente. Schierati titolari però solo 6 e 7 volte. *Delprato* è il più presente, ma arriva appena alla sufficienza (6,04 di fantavoto). Completa il quartetto *Angori*, nonostante le pochissime presenze. Il resto del reparto è una tragedia. Tra *Pellegrini*, *Tavares*, *Gaspar* e *Ghilardi*, non si sa chi sia il meno peggio da schierare il giovedì sera contro il *Breiðablik*. 

***Centrocampo***\
Qui c'è un terzetto, anzi, IL terzetto della meraviglie. Nominatemi un centrocampo migliore di *Vlasic* - *Gaetano* - *Vandeputte*. Il granata sta carryando letteralmente la stagione della ***Sarryball***, con 4 gol e 2 assist nelle prime 15. 7,07 di fantamedia che lo porta nell'empireo degli interpreti di questo reparto. Purtroppo *Gaetano* è stato schierato una sola volta, nonostante sia il secondo migliore per fantamedia (6,42). *Vandeputte*, invece, è un giocatore sontuoso. Tante presenze, buona media e fantamedia. Imprescindibile. Chiude il gruppo dei degni di nota *Mandragora*, che nonostante una media insufficente, chiude questa prima parte di campionato con un bel 6,32 di fantamedia. Ma quindi, mi direte voi, perché proporre un centrocampo a 3 se ci sono ben 4 centrocampisti con una fantamedia superiore a quella dei difensori? A' rega', dopo 10 articoli pensate ancora che io sia competente? Il resto del reparto lo lascio analizzare solo a chi ha uno stomaco forte. Io non ce la faccio più.

***Attacco***\
L'attacco di questa squadra, tutto sommato, è buono. Il tridente d'acciaio *Davis*, *Esposito* e *Giovane* nelle ultime giornate sta purgando chiunque. Completa in modo perfetto la squadra: i nomi di per sé fanno schifo, ma rendono in maniera goduriosa. Completano il reparto *Sanabria*, *Sulemana* e soprattutto *David*. Che solo a scriverne il nome mi sale il pranzo di Natale 2007. 

***Riepilogo***\
Poco da dire, questa è una squadra sublime. Tanto magnifica quando orrida. E queste sensazioni vengono provate dal lettore contemporaneamente, quasi fosse un'opera d'arte romantica. Punti buoni ce ne sono, così come anche un dubbio: com'è che c'è stato bisogno della strigliata giornalistica per far rendere la ***SarryBall***? Nessuno lo sa, né lo potrà mai sapere. Certe cose meglio lasciarle al misticismo.

***La star***: *GiornalistaASchienaDritta*\
***L'insostituibile***: *Vlasic*\
***Nun te posso più vede'***: *David*\
***Il sottovalutato***: *Lo stomaco di chi legge*\
***Indice di bravuculura***: *0,67 (9°), finalmente è finito sto strazio*

***Formazione migliore***:\
3-4-3

                  Di Gregorio

            Ramon - Martin - Delprato

    Gaetano - Mandragora - Vlasic - Vandeputte

            Davis - Esposito - Giovane
