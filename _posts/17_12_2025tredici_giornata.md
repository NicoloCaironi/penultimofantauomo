---
title: "Il lato oscuro del fantacalcio"
excerpt: "Un campionato con una sceneggiatura degna del miglior candidato Oscar."
coverImage: "/assets/blog/blog_covers/tredicesima_giornata.png"
date: "2025-12-17T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/tredicesima_giornata.png"
video: ""
---

Fantasy, horror, western. Cosa c'è di più bello e surreale della realtà? \
Questo gioco ce lo ricorda ogni giorno.

### AC Riportino 1 - 4 Mandrakata

Il miglior portiere del mondo e il miglior attaccante della Seria A non riescono a trascinare la ***AC Riportino*** all’ennesima vittoria, e la prima sconfitta in casa viene aggiunta al tabellino. \
***Andrea Corradini*** ha affermato di aver sbagliato a schierare la formazione. Alcuni ballottaggi sono stati vinti da giocatori che non erano pronti alla sfida, e il dubbio dell’allenatore non ha giovato a loro vantaggio facendoli, quindi, iniziare la partita con un po ' di scoraggiamento. \
Che questa squadra abbia sottovalutato l’avversario? Forse. Ma anche con altre scelte, i nostri stagisti hanno calcolato che ci sarebbe stata ben poca speranza per un risultato utile. \
Il coach dunque non ha colpe? Propendiamo per il no, ma deve dare una svegliata ai suoi ragazzi per finire il campionato nella posizione dove si trova attualmente. \
Ma forse, e dico forse, e dico anche speriamo, il culo è finito: il pallone è rotondo André. \
E che il pallone è un oggetto sferico e che deve essere messo in porta finalmente i giocatori della ***Mandrakata*** l’hanno capito e la squadra torna alla vittoria nonostante il temuto avversario. \
Una prestazione corale orchestrata magnificamente da ***Mandrake***: 3 di modificatore, in gol un difensore, tutti gli attaccanti che portano bonus (e non è da tutti, bè forse lo è se giochi con un attaccante solo…). \
E se la ***AC Riportino*** si trova due partite perse nel conteggio totale è solo merito di questa squadra qua, e oggi un nuovo slogan è stato scritto: “Il campionato non è ancora finito” (***Mandrake****, 15 Dicembre 2025, 22:45, Bergamo).

Migliore in campo: *L’orchestra* \
Peggiore in campo: *Le scelte sbagliate*

### SarryBall 3 - 2 ExPat Bavaria

La ***SarryBall*** si ritrova all’ennesimo risultato utile. Le critiche di questo giornale (siamo così potenti?) hanno risvegliato qualcosa nel cuore della squadra, dell’allenatore e dei tifosi.
I giocatori stanno trovando continuità grazie alla ormai definitiva eliminazione dell’esubero di 147mln. Sono più uniti, sono più gruppo, e da ogni reparto arrivano i bonus che fanno sorridere tutti. \
I tifosi stanno vedendo giocare la squadra come mai prima d’ora. E’ tornato il sold-out allo STADIO, ma soprattutto sono fuori dallo spauracchio della zona retrocessione. \
***Maurizio*** invece sappiamo che ha trovato l’amore. *GiornalistaASchienaDritta* ha scritto l’articolo solo per avvicinarsi e conoscerlo di persona, aveva segretamente una cotta per lui. E nonostante le aspre critiche ricevute l’amore è scoccato e in più occasioni sono stati paparazzati insieme. \
Che sia questa la ragione per i ritrovati risultati utili?
La ***ExPat Bavaria*** invece l’amore l’ha perso. Ha perso l’amore dei tifosi, ha perso l’amore di qualche giornalistucolo di sua fiducia, ma soprattutto ha perso l’amore per questo gioco. \
Ennesima sfiga per ***fra*** che si ritrova e dover lottare per il terzo posto nonostante sia per distacco primo per fantapunti. \
Una partita storta dietro l’altra sta portando malumore in spogliatoio e l’allenatore non sa più a chi affidarsi. \
I gol nonostante tutto continuano ad arrivare, ma non sono mai a sufficienza. La legge del calcio impone che vince chi fa più gol degli altri, ma c’è anche da ricordarsi che non perde chi ne prende di meno.

Migliore in campo: *Vlasic* \
Peggiore in campo: *Zaccagni*

### Cekntus 2 - 0 LukAsses

Possiamo dire che la ***Cekntus*** è un mistero. \
Ogni giornata neanche il più casuale lancio di dadi potrebbe determinare l’esito delle sue partite. \
Uno strepitoso portiere e un’ottima difesa regalano 3 punti bonus di modificatore che fanno segnare il 2-0 per i padroni di casa sotto il boato dei tifosi. \
Una costante dell’ultimo periodo sono però le mancate prestazioni di *Nico*. Che ci siano stati confronti interni? Che i software della squadra abbiano rilevato che il giocatore non è adatto alla squadra? \
***Tom*** a fine partita corre sempre da lui a rincuorarlo e a rassicurarlo, ma la situazione non sembra migliorare. Ci vuole una scossa a questo giocatore, e speriamo non siano sirene spagnole. \
***AllegriMaNonTroppo*** NON legge questo giornale. Oggi ne abbiamo la conferma definitiva. \
Non si contano sulle dita di una mano le volte in cui ho consigliato a questa squadra di schierare un solo attaccante. E lui che fa? Ne schiera tre. \
La ***LukAssess*** lascia così due bonus importanti che avrebbero sicuramente fatto propendere il risultato in maniera differente e ora staremmo parlando di una partita diversa. \
Ma non è andata così, e nonostante le scelte dell’allenatore, questa squadra (e davvero mi sto chiedendo come sia possibile) è la diretta avversaria allo scudetto e dalla seconda posizione recentemente conquistata non si schioda. \
Se io fossi allenatore di una squadra le vincerei tutte, ma non sono un fantallenatore e il mio compito è quello di fare il giornalista. Scusa ***AllegriMaNonTroppo***, in effetti è facile parlare a posteriori. Non oso immaginare la mole di analisi che hai dovuto affrontare per mettere in campo i tuoi undici. 

Migliore in campo: *Provedel* \
Peggiore in campo: _Gli attaccanti della ***LukAsses***_

### Quaggelle FC 0 - 0 Milaneese

Ben ritrovati al consueto appuntamento del: Rivogliamo la Lega a 8 Squadre. \
Una partita fiacca, senza alcun colpo di scena. Una classica partita della domenica alle 15:00, utile solo a farti addormentare. \
In una galassia lontana lontana però c’è una storia da raccontare. \
La ***Quaggelle FC*** è sull’orlo di una guerra galattica interna. I tifosi stanchi dell’allenatore e dirigenza si stanno ribellando e lo fanno in maniera insistente. \
I risultati non arrivano, e il capo ribelle dello spogliatoio *N’Dicka* è stato messo in disparte dal coach. \
***TeoKulo*** ha apertamente dichiarato guerra ai suoi giocatori e all’intera squadra. Ha messo in panca i suoi migliori difensori, e la partita ha avuto un destino segnato. \
***TelChi*** guarda e osserva le imprese del suo nuovo apprendista. Il passaggio al lato oscuro della società è iniziato. \
La Fenice ***Milaneese*** è ufficialmente morta e in tanti si sono fiondati sulle sue ceneri. \
C’è chi gode, chi sbeffeggia, chi invoca e bestemmia ***Crivex***. \
Io sono tranquillo, resto in disparte a osservare e aspetto. Aspetto che questo magnifico gioco faccia il suo corso. Che dalla terra brulla di uno 0-0 rinasca nuova vita. Perché giocare in 10 serve a preservare le energie per la partita dopo, a prendere la rincorsa per fare balzi ancora più ampi sulla scalata della classifica. \
Rinasci e vola. Porta vita e gioia a chi ti sostiene e ti sosterrà sempre. Rinasci!

Migliore in campo: *Il lato oscuro* \
Peggiore in campo: *Io che mi sono addormentato*

### Pizzeria Urlo 2 - 1 A.C. URICAZZI

C’è silenzio in casa. Il corridoio luogo scelto come punto di incontro. Primo piano su sfidante uno. Primo piano su sfidante due. Il duello ha avuto inizio. \
***Mario Urlo*** non teme avversari. Lui non teme nessuno. Quando sei già morto non hai più nulla da perdere. \
La ***Pizzeria Urlo*** trova i due gol grazie alla doppietta del suo più bel proiettile. *Scamacca* punisce due volte. E l’esito è scritto. \
Sarebbe potuto uscire indenne da questa sfida se non fosse stato per il morso di serpente di *Kean*, che affonda i denti nelle tempie del suo allenatore, procurandogli non pochi pensieri.\
***Inoriac*** è troppo lento nei movimenti. Vorrebbe sparare subito, ma è occupato a cambiare munizioni. E anche se un colpo parte non è sufficiente a impensierire gli avversari. \
La ***A.C. URICAZZI*** si trova sconfitta, fuori casa, in casa. \
Manca la giocata del singolo. E l’esito è scritto. \
Avrebbe potuto consolidare la sua posizione in classifica e invece si ritrova in balia del mischiotto lì in mezzo.
La fine di uno Strambio incontro.

Migliore in campo: *Sergio Leone* \
Peggiore in campo: *Il prezzo del biglietto*
