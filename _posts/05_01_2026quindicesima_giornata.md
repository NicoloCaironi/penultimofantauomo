---
title: "Il Rocky Inoriac"
excerpt: "Un unico fantallenatore irriducibile, capace di mandare al tappeto animali mitologici"
coverImage: "/assets/blog/blog_covers/quindicesima_giornata.png"
date: "2026-01-05T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/quindicesima_giornata.png"
video: ""
---

La pareggite ci colpisce di nuovo. \
Solo una persona rimane salda e non vacilla di fronte al virus che imperversa la lega.

### AC Riportino 2 - 2 LukAsses

L'occhio che tutto vede osserva, controlla i suoi nemici, guarda ogni partita, analizza ogni scontro. \
Ma non si accorge di quello che succede tra le sue mura. E così, dopo aver vinto giocando in 10 si ritrova a pareggiare nonostante i due gol. \
Che sia questa l'inizio della fine del dominio della ***AC Riportino***? \
Siamo consci delle abilità del magnifico ***Andrea Corradini***, ma se analizziamo la formazione schierata, a parte per l'attacco, di alternative non ci sono. Con sirene estere che chiamano a sé giocatori chiave di questa squadra siamo curiosi di sapere quale Nazgul arriverà all'asta di riparazione. \
Peccato che non si possano schierare più di tre attaccanti contemporaneamente altrimenti il mister risolverebbe tutti i suoi problemi. \
Dall'altra parte invece peccato che non si possano schierare zero attaccanti, altrimenti la ***LukAsses*** sarebbe prima per distacco. \
Un cielo sereno, con zero gol all'orizzonte (dovuti a un reparto offensivo inesistente). Solo una nuvoletta, un assist sporadico e una porta inviolata conducono la squadra di ***AllegriMaNonTroppo*** all'assurdo pareggio (il primo di molti di questa giornata). \
Degni di nota sono i 3 punti modificatore strappati da una difesa per lo più nerazzurra. Troppo poco diversificata? Forse. Intanto qualcuno ha fermato l'Occhio. Continua così! 


Migliore in campo: *L'occhio* \
Peggiore in campo: _L'attacco della ***LukAsses***_

### Milaneese 1 - 3 A.C. URICAZZI

Muore e risorge a ogni giornata. \
E oggi non è giorno per festeggiare. \
La ***Milaneese*** si trova con pochissime alternative, e se gli attaccanti non segnano la squadra non si muove. \
I nostri analisti di fantacalciomercato ci fanno giungere voci che nei giorni passati ci sono stati continui contatti tra ***Crivex*** e diversi giocatori di altre squadre, in particolare quelli della ***Mandrakata***. Ancora non è giunto l'ormai famoso "qui noi andiamo" ma siamo fiduciosi possa concretizzarsi nei prossimi giorni. E chi sà, se avremo ancora l'onore di vedere la natura che fa il suo corso, e il miracolo della vita sbocciare tra le fila di questa squadra. \
L'unica squadra che approfitta di questa giornata di stop è la ***A.C. URICAZZI***. \
Sarà forse l'egregio lavoro svolto dal mio collega e amico **Sick** in cui analizza a pieno la rosa e le scelte tecniche effettuate, sarà l'aver schierato *Ekkelenkamp*, sarà l'aria di casa che apre i polmoni. Saranno tante cose. Ma finalmente ***Inoriac*** può godersi una vittoria senza ricever critiche dai suoi tifosi (o da me). \
Doppio gol e due punti di modificatore rendono la formazione in campo leggera come l'aria, e come un falco (omonimo dell'attaccante) si abbattono sulla squadra avversaria senza lasciare resti. \
I due uccelli hanno combattuto. E ha vinto il più grosso.

Migliore in campo: *Pellegrino* \
Peggiore in campo: *Le ceneri della fenice*

### Mandrakata 2 - 2 Cenktus

La compagnia della ***Mandrakata*** è giunta alle porte di Via del Turchino. Ha attraversato i cancelli e si è insinuata nelle retrovie avversarie. \
E come il Nemico che guarda altrove ma non si cura di quello che avviene all'interno, così anche ***Mandrake*** forte della precedente vittoria, si trova sconfitto dalla sua superbia. Pensava di essere superiore, ma ha concentrato troppa attenzione a guardare quello che l'avversario tramava piuttosto che preoccuparsi di quello che i suoi giocatori combinavano in campo. \
E così si è perso gli allenamenti, e i risultati sono arrivati di conseguenza, come anche nessun bonus dall'attacco. \
Un pareggio che quindi poteva essere evitato, se solo il Nemico non fosse così forte. \
Sembrava una sconfitta certa per la ***Cekntus***, nessun bonus, voti appena sufficienti. \
Ma ecco che quando tutto sembrava esser perso, il condottiero ***Tom*** ha preso la situazione per le palle e ha castrato ogni possibilità di vittoria avversaria. \
Queste le parole ai suoi uomini dopo la battaglia: "Si chiama C*astro nel ciel!". E il battaglione ha suonato con vigore il Corno Lariano, che si può ancora sentire echeggiare tra le valli del nord. \
Ennesima prova di coraggio, di chi sa di non potersi arrendere mai.

Migliore in campo: *Castro* \
Peggiore in campo: *La paura del Nemico*

### SarryBall 0 - 0 Quaggelle FC

Rieccoci con la rubrica più letta da ***Crivex***: "Vogliamo il campionato a 8 squadre". \
Questa giornata è toccato all'innamorata ***SarryBall*** e alla ammutinata ***Quaggelle FC***. \
Un rosso da una parte, un rigore sbagliato dall'altra. Non si salva nulla in questa partita. \
Nemmeno l'amore di ***Maurizio*** (ormai diventato un tenerone) è riuscito a contrastare ***TeoKulo*** e ***TelChi***. I due, hanno preso sempre più potere e hanno accentrato su di loro ogni tipo di carica. Non esiste più una tifoseria. Sono cloni creati per dare l'impressione ai giocatori di avere qualcuno dalla loro parte. Questa giornata si sono fermati a 62, ma non è detto che l'ordine 66 non tardi ad arrivare. \
A *David* viene data finalmente un'occasione, e la spreca in malomodo. Stanco di tutte le pressioni ricevute e ormai un'ombra del giocatore che sarebbe dovuto essere ha chiesto al suo allenatore se la sua fiamma ha amiche da presentargli. Un colpo basso per il fantacalcio. Verrà svincolato all'asta di riparazione? Faranno uscite a 4? 

Migliore in campo: *Nessuno* \
Peggiore in campo: *Nessuno* \
Inesistenti in campo: *Tutti*

### ExPat Bavaria 2 - 2 Pizzeria Urlo

L'ultimo pareggio della giornata se lo sono spartiti ***ExPat Bavaria*** e ***Pizzeria Urlo***. 
>"Stavo correndo in mezzo a un bosco. C'erano alberi enormi attorno a me. Il mio compito era quello di piantare semi. Dovevo trovare dove piantarli, e scegliere quali. Ma era troppo buio, non vedevo niente. A un certo punto un seme mi è sfuggito e un uccello enorme lo ha preso al volo ed è scappato. Mi sono disperato per non averlo messo in campo e farlo crescere come gli altri. Chissà come si collegherà questo sogno alla realtà..."

Questa l'ultima pagina del diario di ***fra*** che un informatore interno è riuscito a farci avere. Forse noi sappiamo cosa vuole dire il sogno, ma non lo riveleremo, per lasciare un velo di enigma ai nostri cari e affezionati lettori. \
***Mario The Scream*** trova il pareggio all'ultimo minuto, per l'esattezza al 92'. \
Una squadra che comunque è in crescita. Stiamo notando, in tutta la redazione, di come nel corso del tempo questa squadra è riuscita a togliersi la nomea di squadra materasso e di acquisire uno status di tutto rispetto. \
Ancora ultima (a paripunti) in classifica è comunque sopra di quasi una giornata rispetto alla sorella con cui condivide la posizione. \
Non smettere mai di urlare Mario! 

Migliore in campo: *Il pareggio* \
Peggiore in campo: _I sogni di ***fra***_
