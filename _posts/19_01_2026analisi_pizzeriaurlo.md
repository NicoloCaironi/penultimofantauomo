---
title: "Il peccato originale"
excerpt: "L'analisi della Pizzeria Urlo"
coverImage: "/assets/blog/blog_covers/analisi_pizzeriaurlo.jpg"
date: "2026-01-19T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_pizzeriaurlo.jpg"
video: ""
---

Urla, ***Mario Urlo***, urla! Perché Ti meriti molto, molto di più di quanto hai raccolto. La ***Pizzeria Urlo*** è quinta per media punti, e questo nonostante le 5 sconfitte consecutive a inizio campionato. La squadra è molto buona, tra conferme di alcuni top, giocatori giovani scovati e pupilli di culto. Tutto bello, ma com'è possibile che dopo 14 giornate sia penultimo? I numeri danno un giudizio abbastanza netto: ***Mario Urlo*** ha difficoltà a scegliere la formazione migliore, per quanto riguarda gli interpreti. Speriamo che sotto l'albero il cariatese abbia trovato un corso master a Coverciano. Per risalire dalle zone torbide della classifica, c'è bisogno di duro lavoro da parte del tecnico, perché il materiale per fare bene c'è.

***Portieri***\
*Maignan* ha rispettato le aspettative. 6,38 di media e 6,42 di fantamedia per il francese, che ha ripagato i fantamilioni investiti con 6 cleen sheets e 2 rigori parati. *Terracciano*, quando chiamato in causa, ha sempre risposto in maniera eccellente: 2 porte inviolate in 2 partite. Il giapponese *Suzuki*, invece, si è fermato a metà girone d'andata per un infortunio. Poco male per ***Mario Urlo***, dato che l'ha schierato una sola volta, ma è coperto da elementi estremamente più affidabili. Buonissime scelte qui.

***Difensori***\
Questa squadra è costruita la ricerca del modificatore difesa. Tanti +2 e +3 portati da questo reparto che conta diversi interpreti con una media molto alta e con una propensione ai bonus invidiabile. Il migliore è la sorpresa del campionato nel reparto arretrato, ossia *Palestra*: 6,43 di media e 3 assist. Da sorpresa a colonna portante di questa rosa. *Kalulu* deve aver fatto qualcosa a ***Mario Urlo*** quando era piccolo, perché altrimenti non si spiega. 14 partite a voto, 6,21 di media, 1 gol e 1 assist, secondo miglior difensore della rosa. Schierato 2 volte. Sempre che l'allenatore cariatese abbia il prosciutto sugli occhi: perché non riesce a vedere il talento? Stesso discorso, ma con meno gravità, per *Pavlovic*. Titolare solo 9 volte nonostante abbia sempre giocato, fantamedia di 6,39. *Cambaiso* e *Bellanova* portano qualche bonus, ma quando non lo fanno hanno voti non positivi. *Cuadrado*, invece, ha una buona media ma gli infortuni gli hanno tolto la continuità necessaria per essere titolare in questa rosa. *Ehizibue* completa il eparto, ma senza lasciare il segno.

***Centrocampo***\
In principio v'era un fantallenatore. Il fantallenatore viveva nel giardino dei bonus. Qui vivevano tutti le creature del creato, compreso il signore oscuro che tutto vede, ***Andrea Corradini***. Un giorno, ***Andrea Corradini*** si avvicinò a ***Mario Urlo*** e gli disse: "Non schierare *Pellegini* contro la Lazio". E ***Mario Urlo*** lo ascoltò. Il peccato originale fu commesso. Da lì in poi, *Pellegrini* è stato sempre titolare, quando disponibile. *Politano* il secondo più impiegato, ma non una fantamedia irresistibile nelle prime 15 partite. Segue poi *Bernabé*, che è anche il terzo per fantamedia con 6,57 dietro solo al già citato *Pellegrini* (6,68) e *Kostic*, che, acuistato come meme, si è rivelato un giocatore più che utile, con 7,08 di fantamedia. Ha iniziato a giocare solo recentemente ma è già il migliore centrocampista in rosa. Quanto è stato pagato? ***Mario Urlo*** non ci vuole dare la risposta, nonostante venga incalzato a ogni giornata con questa domanda. *Maldini* e *Bernardeschi* sono utili rincalzi in caso di indisponibilità dei titolari, mentre *Koopmeiners* è una delusione totale. Ce lo aspettavamo, sì, però non così tanto. 

***Attacco***\
Come Dottor Jekyll e Mr. Hyde, questo reparto ha due volti: il volto buono, della giustizia, della gioia dell'esultanza: *Scamacca* e *Vardy*; e il volto della tristezza, dell'ingiuria, della bestemmia: *Kean*, *Dovbyk* e *Dzeko*. ***Mario Urlo*** si ritrova un attacco in cui spesso ha schierato i membri del secondo gruppo, anche per le indisponibilità dei buoni. Eppure anche i malvagi non hanno dei brutti numeri, nonostante le apparenze. Certo, le aspettative erano ben altre. Però fanno il loro. *Scamacca* è la punta di diamante, con 7,63 di fantamedia dovuta a 4 gol in 8 presenze. Segue *Vardy* con lo stesso bottino e un 7,00 di fantamedia. 2 gol e 1 assist per *Dovbyk*, così come per *Kean*. 176 fantamilioni spesi per l'italiano sono stati una botta per la ***Pizzeria Urlo***, dati gli scarsi risultati ottenuti in questa prima parte di stagione. Questo è l'aspetto che più ha tradito questa squadra: le aspettative deluse da chi è stato pagato di più. D'altronde, però, cosa ci si poteva aspettare da chi non schiera *Pellegrini* al derby... ***Mario Urlo***, sei tu stesso il responsabile della caduta della tua squadra. Non dovevi farti ingannare dal nemico. Ma non disperare: arriverà un salvatore che ci libererà dal Male, e anche tu sarai libero di volare.

***Riepilogo***\
La rosa della ***Pizzeria Urlo*** è buona e completa, eccetto per il centrocampo dove le performance non sono esaltanti. Sicuramente investire su questo reparto può portare a ***Mario Urlo*** quel bonus in più a giornata che gli permetta di risalire pian pianino la china. Perché la classifica nelle posizioni più in alto è molto corta, ci vuole poco a scalarla. Tutta la redazione fa il tifo per te, ***Mario Urlo***. Resisti e non commettere atti incoscenti.

***La star***: *Pellegrini*\
***L'insostituibile***: *Palestra*\
***Nun te posso più vede'***: *Koopmeiners*\
***Il sottovalutato***: *Kalulu*\
***Indice di bravuculura***: *0,73 (5°), visto che le qualità ci sono?*

***Formazione migliore***:\
4-4-2

                    Maignan

    Palestra - Pavlovic - Kalulu - Cambiaso

    Bernabé - Pellegrini - Politano - Kostic

                Scamacca - Vardy
