---
title: "IL PAGELLONE DELL'ASTA DEL FANTACALCIO DI ANDRE CHIURCO"
excerpt: "Gionborno ragazzi! "
coverImage: "/assets/blog/blog_covers/Pagellone_2526.jpeg"
date: "2025-09-25T13:24:07.322Z"
author:
  name: Sick
  picture: "/assets/blog/authors/Sick.jpgg"
ogImage:
  url: "/assets/blog/blog_covers/Pagellone_2526.jpeg"
---

Ogni bella storia è un viaggio. Ancora non sappiamo se questo porterà a una meta soddisfacente, non si conoscono gli ostacoli che ci saranno lungo il cammino, né se, chissà, vincerà Mario Urlo, però una cosa è certa: ogni viaggio comincia con un'idea. E oggi discerneremo e valuteremo le idee che hanno messo in moto i fantallenatori della lega Andre Chiurco.
Premessa doverosa. Le valutazioni espresse tengono di conto delle prime due giornate di campionato già giocate. Perché nessuno degli allenatori è mollo, e ciascuno deve già prendersi le proprie responsabilità per i capolavori, la monnezza o entrambi che hanno costruito nelle oltre sei ore di mercato andato in scena al crivex hotel (gira voce che Pedullà non abbia ancora chiuso le su porte).


### A.C. URICAZZI 

L'obiettivo della società è chiaro. Ritornare ai fasti dello scudetto vinto nella stagione 2022-2023, come da dichiarazioni del presidente. Comprensibile quindi esonerare ***'ndon***, incomprensibile la scelta di ***inoriac*** come sostituto. Fermo dalla stagione 2024-2025, non ha mai ottenuto eccellenti risultati. Cambia la squadra, ma non la strategia. Puntare su un top per reparto spendendo metà del budget, e il resto si vedrà. Ottimi *De Gea* 45 e *Di Lorenzo* 40 rispetto agli altri top di ruolo. Un po' strapagato *Thuram* 145, che però è accostato da un attacco operaio di livello. Colpi interessanti *Caprile*, *Gutierrez*, *Sucic* e *Lucca*. Poi tutti colpi sottotono o possibili scommesse, solo il tempo sarà giudice. Nella follia dell'asta degli attaccanti che è stata quest'anno, *Openda* a 22 potrebbe essere un colpaccio.

L'acquisto migliore: *De Gea* 45
L'acquisto peggiore: *Odgaard* 44
Possibile sorpresa: *Openda* 22

Voto: 6.5


### AC Riportino

Squadra da attenzionare quella di ***Andrea Corradini***, che vuole bissare il successo dello scorso anno. Rosa che ha degli acquisti di livello e un equilibrio generale della rosa, anche se carente in difesa. Poco importa se è stato definito il Giampiero Gasperini di Porta Romana per la prima parte del mercato. *Svilar* e *Mancini* possono portare bonus, così come gli eccellenti *McTominay* e *Lautaro*. Il centrocampo, *manco-a-dirlo-così*, gasa. *Saelemaekers*, *Tourè*, *Folorunsho* e si risolve la metà delle crisi diplomatiche mondiali. Attacco interessante, ma con pochi ricambi. Ha sofferto del morbo di *Lautaro*: strapaghi uno, risparmi sugli altri. Paradossalmente, questo top ha condizionato negativamente la parte finale del mercato.

L'acquisto migliore: *McTominay* 86
L'acquisto peggiore: *Lautaro* 160
Possibile sorpresa: *Douvikas* 23

Voto: 7


### Cekntus

Sorprendente. Non si sta parlando del risultato finale, ma del coraggio avuto da ***Tom*** durante l'asta. Ha speso. Per giocatori veri. Una rarità da queste parti, eccetto per la stagione 2023-2024 quando era in lizza per la vittoria del titolo. Portieri non esaltanti, difesa molto buona guidata da *Bremer*, *Angelino* e dal sorprendentemente sottopagato *Beukema*. Centrocampo che urla bonus da qualunque lato lo si guardi. *KDB*, *Nico Paz*, *Zalewski*, poi tanti low cost. Per puntare al top deve solo sperare che il Como faccia bene. Nonostante ciò, il lupo perde il pelo ma non il vizio. Il budget per l'attacco era tra i più alti. Avrebbe potuto acquistare giocatori validissimi. Se ne esce con *Castro*-*Castellanos*-*Cutrone*. La Cekntus di Como ha un fetish per il fattore C. Ci vuole Culo, starà pensando ***Tom***.

L'acquisto migliore: *Beukema* 2
L'acquisto peggiore: *Castellanos* 97
Possibile sorpresa: *Kelly* 2

Voto: 7

### ExPat Bavaria

"Ma che centrocampo ho?????????" ha dichiarato ***fra*** nel mezzo della seconda giornata. L'asta condotta in trasferta, unito al fatto che si è ambientato in crucche terre, gli ha permesso di condurre un mercato cinico, chirurgico, a tratti freddo. Ma letale. Porta e difesa standard, ma con vari bonus in canna. Centrocampo mostruoso. *Pulisic*, *Zaccagni* e un ritrovato *Calhanoglu* possono fare la differenza. Insieme a *FrendrAp*. Attacco non eccezionale, ma il miglior attacco è il centrocampo, dice il detto. *Leao* come top, ma deve essere bravo a gestire il trio granata *Zapata*-*Adams*-*Simeone*. Nelle prime giornate, ha avuto ragione.

L'acquisto migliore: *Pulisic* 83
L'acquisto peggiore: *Coco* 1
Possibile sorpresa: *Ranieri* 6

Voto: 7.5


### LukAsses

Trovate qualcuno talmente coraggioso da spendere il 39% del budget per la difesa. ***AllegriMaNonTroppo*** l'ha fatto. Trovate qualcuno che al consiglio "*Israel* se va bene prende 60 gol quest'anno" se ne frega e lo compra lo stesso. ***AllegriMaNonTroppo*** l'ha fatto. Trovate qualcuno che con pochissimi crediti a disposizione, se ne esce con un attacco capolavoro guidato dall'astro nascente *Borrelli*. Imbruttisce tutti chiamando *Reijnders*. Ma quanto gasa ***AllegriMaNonTroppo***??? L'unico a non essere allegro è ***crivex***, uscito sconfitto all'esordio proprio contro Lukasses. Obiettivo stagionale raggiunto. A por ellos!

L'acquisto migliore: tutti
L'acquisto peggiore: nessuno
Possibile sorpresa: ***AllegriMaNonTroppo***

Voto: 9


### Mandrakata

***Mandrake*** ha voluto puntare su qualità e fantasia per risollevare le sorti di una squadra che ha avuto poca fortuna negli anni passati. Tutti hanno ancora nel cuore "*Papu* 100". L'inizio della fine di questa società che ha dovuto affrontare anche un fallimento e un cambio nome. Memore dei fallimenti precedenti, mette in piedi una rosa equilibrata, con molti giocatori validi e possibili sorprese. *Soulè*-*Yildiz* a guidare l'attacco, a supporto del sempreverde gallo Belotti. Che giocatore. Squadra che potrebbe essere la rivelazione del campionato e puntare al podio.

L'acquisto migliore: *Yildiz* 115
L'acquisto peggiore: *Zaniolo* 10
Possibile sorpresa: *Belotti* 1

Voto: 7


### Milaneese

Incommentabile. Spocchioso. Superbo. Voci di corridoio dicono che ***crivex*** abbia sussurrato ad ***Andrea Corradini*** "Andre, siamo forti" per provare a convincere qualcuno di questa cosa. Il più forte, il più forte, e allora perché Milaneese ha 0 punti in classifica dopo due giornate? Ridicolo. Neanche lo sporco trucco di ambientare il mercato al ***Crivex Hotel***, all'interno della sua proprietà, palesemente passando mazzette ai vertici della Lega Andre Chiurco, può nascondere la verità più assoluta: fuori dal podio è e rimarrà. Non ci sorprenderemmo se uscisse fuori una FantaCalciopoli con Milaneese protagonista.

L'acquisto migliore: nessuno
L'acquisto peggiore: tutti
Possibile sorpresa: svegliarsi elegante

Voto: 0


### Pizzeria Urlo

*Pellegrini* 6. Che cazzo ve devo di'?

L'acquisto migliore: *Pellegrini* 6
L'acquisto peggiore: ***Mario Urlo***
Possibile sorpresa: *Pellegrini* 6

Voto: *Pellegrini* 6


### Quaggelle FC

I sei mesi in Spagna si fanno sentire. Si presenta con mezz'ora di ritardo. Noncurante degli avversari, è il primo a citare "l'altro Fanta". Con l'introduzione della nuova regola sugli U21 (possibilità di riacquistare un U21 al prezzo d'acquisto dell'anno precedente), tutti gli altri allenatori si sono girati verso di lui per dirgli "Non devi fare una squadra di soli U21". Hanno tarpato le ali a un visionario. Costruisce una squadra solida, di 25.8 anni di media, con buoni top e buoni ricambi. Alla fine due U21 li ha presi lo stesso, *Camarda* e *Jesus Rodriguez*, ricordandosi delle sue radici e di quanto ha appreso in terra iberica: i giovani vanno fatti giocare.

L'acquisto migliore: *Camarda* 4
L'acquisto peggiore: *Sportiello* 1
Possibile sorpresa: *Jesus Rodriguez* 1

Voto: 7.5


### SarryBall

Qualcuno dica a ***Maurizio*** che l'Europa League qui non esiste. Non c'è nessun top in squadra, escluso *Di Gregorio*, e la rosa manca di qualità sopraffina. Una domanda sorge spontanea: la qualità deve per forza essere talento puro? O si può definire "qualità" in altri modi? Questo è ciò che SarryBall vuole provare a fare quest'anno. Perché, nonostante quanto appena detto, non puoi far altro che amare la squadra costruita dal tecnico di Senise. Squadra di operai e di fabbri, di chi ha fatto trasferte contro lo Spartak Trnava i giovedì sera di luglio. In poche parole: una squadra di culto. Non puoi fallire con una rosa del genere. Perché già averla pensata, è un successo per gli amanti dell'orrido.

L'acquisto migliore: *Vandeputte* 13
L'acquisto peggiore: *David* 147
Possibile sorpresa: *Giovane* 4

Voto: 8
