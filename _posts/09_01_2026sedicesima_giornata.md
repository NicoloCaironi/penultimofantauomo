---
title: "Hello there"
excerpt: "Il lato oscuro si espande. Nessuno è al sicuro"
coverImage: "/assets/blog/blog_covers/sedicesima_giornata.jpg"
date: "2026-01-09T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/sedicesima_giornata.jpg"
video: ""
---

Un periodo nero per tutti. Pochi hanno continuità. \
Tra chi perde il senno e si unisce al lato oscuro questa giornata segna forse il punto di non ritorno per alcuni di voi. 

### Cekntus 2 - 0 Quaggelle FC

La ***Cekntus*** scende in campo, e mentre esce dal tunnel si accorge che, a ridosso del lago, quest'oggi c'è un'atmosfera diversa, un'aria elettrizzante. Come se dovesse succedere qualcosa di assurdo da un momento all'altro. E qualcosa è successo. \
Mentre l'arbitro fischiava il calcio di inizio dalla tribuna dirigenziale si eleva un leggero mormorio, che finirà per travolgere l'intero stadio. \
*Sick* fa uscire l'analisi su questa squadra. E subito si sparge la voce. "Il modulo da usare è il 4-4-2!". \
La notizia giunge anche a ***Tom*** che si appresta a fare i suoi accorgimenti. \
In panchina c'è stato dello scetticismo, perché con questo modulo le partite precedenti sono state altalenanti. E' vero la vittoria 6-4 alla prima giornata, ma poi c'e stata la sconfitta per 2-1 e un sonoro 0-5 in casa. Si era stato deciso che non era il modulo adatto. E via a ruotare con altre disposizioni senza però mai trovare la quadra. E poi il 2026. Le analisi fatte, i software statistici e il nuovo personale. Il 4-4-2 fa ottenere un pareggio la scorsa giornata e una meritata vittoria questa. \
Grazie *Sick*. L'allenatore ringrazia, e la quarta posizione in classifica ha un nuovo proprietario. \
Sono 8 partite che la ***Quaggelle FC*** non fa più di un gol. \
Sono 11 partite che la ***Quaggelle FC*** non vince. \
Sembra destinata a un inesorabile destino. Il male ha prevalso, e la notte non conosce più alba che possa scaldare i cuori dei tifosi. \
I giocatori sono valorosi, sono impavidi e non smetteranno di combattere. Ma poco possono fare di fronte al burattinaio ***TeoKulo***, pedina di un gioco troppo grande per lui per essere compreso. \
***TelChi*** ha spento le ultime speranze nel cuore di oguno di noi, che assistiamo immobili di fronte al disastro. Solo il diavolo sa quale sia l'oscuro progetto dietro tutto questo. \
Oggi non c'è speranza. Oggi non posso rincuorarvi. Oggi mi spengo anche io.


Migliore in campo: *L'equipe di Villa Stuart* \
Peggiore in campo: *La speranza*

### Mandrakata 1 - 3 A.C. URICAZZI

Formazione sbagliata, e ne è consapevole ***Mandrake***. \
Da giorni si dispera e si domanda come sarebbe potuta andare a finire. \
Si aggroviglia in locubrazioni che lo stanno portando alla pazzia. Lo stanno incattivendo. \
La ***Mandrakata*** è una squadra forte. Prima a pari punti per gol fatti. Ma la sua forza la sta concentrando in modi che non dovrebbe. \
Non si può cambiare il passato. Non puoi modificare l'esito di questa partita. Non puoi salvare la giornata. E sterminare chiunque ti dica il contrario, generare odio e violenza non porterà a nulla. \
Ma quando un uomo viene messo all'angolo è proprio lì che dimostra la sua bestialità. Dal secondo posto al sesto. E la rabbia sale. E ti acceca. E non vuoi solo che vendicarti. \
Dovevi sconfiggerli. Non unirti a loro. \
***Inoriac*** ci ha dato una lezione di calcio e una di fantacalcio in questa giornata. \
Ci ha insegnato come si allena una squadra inserendo dalla panchina 3 inneschi perfetti. E i giocatori rimasti in campo ne hanno solo che goduto. \
Ci ha insegnato come si vince al fanta piangendo e disperandosi immotivatamente sulla chat di gruppo prima della fine della giornata, portando quindi inevitabilmente il culo dalla sua parte. \
Una lezione pesante e amara per i romantici di questo gioco, ma che nella pratica portano la ***A.C. URICAZZI*** e la sua miglior difesa (23 gol subiti) al terzo posto, e il compare sorride.


Migliore in campo: *Il sorriso* \
Peggiore in campo: _Il senno di ***Mandrake***_

### ExPata Bavaria 0 - 0 Milaneese

I sogni sono finiti, e sono rimasti solo gli incubi per ***fra***.
Il periodo negativo di questa squadra è paragonabile a una pittura nera di Goya. I giocatori sono sempre più inquietanti e le partite sempre più maledette. I confini tra quello che è reale e ciò che è onirico non si distinguono più. \
Fobetore, il più malvagio degli Oneiroi, ha fatto casa nello spogliatoio della ***ExPat Bavaria***, e crea visioni orrende a chiunque passi di lì. Soprattutto al malcapitato allenatore.
L'ultima vittoria risale a ben sette giornate fa. E questo pensiero crea i più cupi labirinti della mente. Che fine hanno fatto i loro fasti? Che ne è rimasto del loro Impero? Sono seppelliti come Atlantide? O siamo noi che siamo in una collettiva ipnosi di massa? \
"Hey Siri, quanto ci mette a rinascere una fenice?" \
Chi non si è posto questa domanda in questi giorni? \
*Nzola* ha mangiato nello stesso piatto di ***Crivex***, ma pensiamo sarà venduto per meno di 30 denari. \
La ***Milaneese*** non sfrutta a pieno l'occasione di avvicinarsi all'eterno rivale, e si ritrova momentaneamente settima. Ben lontana dalle posizioni che era abituata a conoscere. \
Lasciano però poco sperare i 20 gol complessivi realizzati. A questa squadra mancano i bonus. Siamo curiosi di vedere il mercato di Febbrario. Al momento in cui scrivo, dialoga e cerca affari con tutti ma poi non conclude niente. 


Migliore in campo: *Il bacio di Giuda* \
Peggiore in campo: *I sogni d'oro*

### Pizzeria Urlo 3 - 4 LukAsses

La ***Pizzeria Urlo*** non riesce a scrollarsi di dosso le ultime fila. 
Come in un girone infernale, ***Mario The Scream*** subisce la legge del contrappasso. E se in vita, quando parlava, aveva un tono di voce tale per cui si sentiva fino a Cariati, ora è destinato a urlare e a non essere sentito. \
Urla che ci insegna il calcio. Urla che perde le partite apposta. Urla indicazioni ai suoi giocatori ma loro non sentono. \
Come nelle vecchia barzelletta di Pierino, a furia di gridare al lupo nessuno ti crede più. \
Che le sue urla le prenda il vento e le porti con sè, che rimangono vive nel tempo per poter un giorno essere ascoltate dalle prossime generazioni. Che a qualcuno finalmente venga spiegato il gioco del fantacalcio. \
***AllegriMaNonTroppo*** dovrei chiederti scusa ma non lo farò. La tua perseveranza nello schierare 2 attaccanti alla fine ti ha ripagato e il secondo posto torna a sorriderti. \
I sempre ottimi e validi 3 punti di modificatore di difesa elevano la ***LukAsses*** quanto serve per raggiungere la vittoria. \
Un uomo sa quando deve tacere e stare zitto. Io non sarò mai Uomo quanto te, ma scelgo il silenzio perché in questo momento non ho parole a sufficienza nel descrivere la tua grandezza Maestro.


Migliore in campo: ***AllegriMaNonTroppo*** \
Peggiore in campo: *L'eco di chi non c'è più* 

### AC Riportino 4 - 4 SarryBall

C'è poco da fare, questi attaccanti continuano a segnare e sembrano inarrestabili. E i possibili rimpiazzi non sono da disdegnare. \
L'occhio ha rivolto lo sguardo al suo interno. Ha punito chi si era ribellato, o chi era troppo debole per far parte della ***AC Riportino***, e i compagni, per evitare la stessa punizione si sono rimboccati le maniche. E siamo preoccupati per *Gabbia*, che possiamo vederlo ancora sano e salvo. \
***Andre Corradini*** si dimostra poco indulgente con chi non si dimostra alla sua altezza. Ci aspettiamo anche qua dei cambi importanti. Perché i fenomeni di qualcuno sono solo giocatorini per colui che tutto vede e tutto sa. \
Che il mercato possa portarti qualcuno che tu ritieni degno. Un tuo pari. \
Ma le sconfitte per il primo in classifica rimangono ancora solo due. La ***SarryBall*** fa la partita della vita e strappa il pareggio per un pelo. \
Il cuore batte ancora più forte quando le cose belle le condividi con chi ami: "Happiness is real only when shared". E in panchina abbiamo visto qualcuno di nostra conoscenza esultare al fianco di ***Maurizio*** al triplice fischio. \
I giocatori una volta tanto criticati sono quelli che trascinano la squadra. Rileggere oggi quel galeotto articolo fa sorridere e commuove se si pensa quanto poi è successo tra i due. \
L'amore vince su tutto (e pareggia con il pluri campione).


Migliore in campo: *La sfangata* \
Peggiore in campo: *Il pareggio*
