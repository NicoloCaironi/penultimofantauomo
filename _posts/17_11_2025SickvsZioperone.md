---
title: "ATTACCO ALLA LIBERTÀ DI STAMPA???"
excerpt: "Cosa sta succedendo alla redazione di PenultimoFantauomo."
coverImage: "/assets/blog/blog_covers/Corruzione.jpg"
date: "2025-11-17T09:36:36.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/Corruzione.jpg"
video: ""
---

Dieci giorni. Tanto è durato il silenzio della redazione sulle nostre pagine. Non abbiamo voluto mancare di rispetto ai nostri lettori, ma sono successi dei fatti molto gravi che hanno minato la salute e la libertà di noi giornalisti di PenultimoFantauomo.

Partiamo dai fatti. Non nascondo il mio personale astio per il fantallenatore ***Crivex***, l'ho dimostrato nei miei numerosi articoli su questa rivista online. Questa, lo ribadisco, è la mia opinione personale, e sono libero di poterla esprimere. I miei colleghi, invece, dal principio hanno tenuto una posizione più distaccata e neutrale. E inizialmente tutto andava bene. Poi, però, ho notato alcuni fatti preoccupanti. Quando la ***Milaneese*** è incappata nella quinta sconfitta consecutiva, su queste pagine è stata scritta la frase "Non è colpa tua. (...) Riscatta sta stagione." Da quando un giornalista fa il tifo per una squadra? Non stiamo parlando della ***Lukasses***, diamine. La precedente posizione equidistante ha iniziato a trasformarsi lentamente in tifo a favore di un ridicolo. A maggior ragione dalla giornata successiva. Squilli di trombe e tappeti rossi stesi per la prima vittoria in campionato. Capirai! Pure ***Maurizio*** e ***Mario Urlo*** l'hanno ottenuta, e non sono stati celebrati come il proprietario del ***Crivex Hotel***. Giornata dopo giornata, vittoria dopo vittoria, le celebrazioni della rinascita della "fenice ***Crivex***" sono continuate. In redazione però eravamo preoccupati. La qualità degli articoli di ***Zioperone*** stavano diventando via via sempre più apologetici e contenenti molti errori, quasi non si curasse abbastanza del lavoro da compiere. Anche una lettera di un lettore affezionato arrivata in redazione dopo la settima giornata sosteneva l'abbassamento di qualità. In più, all'indomani di ogni termine di giornata, ***Zioperone*** si è presentato in ufficio sempre con qualcosa di strano, non da lui. Prima un orologio brandizzato "***Arthur Atta***". Poi una cintura con la fibbia nerazzurra e la scritta "***Ademola <3***" sul retro. La settimana successiva ci ha mostrato il suo nuovo tatuaggio con l'aquila serba e la scritta "brate" sotto una barba partenopea. Tre indizi fanno una prova. Sono tutti riferimenti ai giocatori che hanno permesso a ***Crivex*** di vincere le rispettive giornate! Cari lettori, non ci credete? Vi porto la prova definitiva. Perché l'articolo sulla nona giornata non è uscito subito? Perché ***Zioperone*** non c'era. Era assente da lavoro per motivi di "salute". Insospettito da ciò (non si è mai ammalato in due mesi di onorata carriera), ho indagato. E ho scoperto l'impensabile. Sul suo profilo Instagram (potete controllare anche voi, è pubblico), il giorno dell'uscita dell'articolo, ha pubblicato un post di elegia a ***Berardi***, autore di una super prestazione in quella giornata, e un neanche tanto velato messaggio di supporto alla ***Milaneese***. E si è presentato in redazione con una bandiera neroverde recitante "Mimmo Berardi sei la mia vita". ***Zioperone***, cos'è successo? Perché questo ritardo? Stavi solo aspettando che arrivasse il bonifico da ***Crivex***??? Ciliegina sulla torta, la tua profile pic ti mostra sgomento nell'essere stato beccato con dei soldi in mano. Un'altra coincidenza???

Non è questa la redazione in cui ho scelto di credere, di lavorare, che ho scelto di amare. ***Zioperone***, lo so che stai vivendo un periodo buio. Ma non lasciarti sopraffare. Non girare l'IBAN a certi personaggi. ***Crivex*** ti sta truffando. Una mia fonte affidabile ha detto che in una chat privata ***Crivex*** ha dichiarato: "Attacchiamoli questi giornalisti ridicoli". ***Zioperone***, ***Crivex*** ci vuole distruggere dall'interno. Vuole distruggere ***PenultimoFantaUomo*** perché ci ritiene una voce scomoda, che non è allineata all'esaltazione della sua figura.

Questa è una denuncia di un attacco alla libertà di stampa. Se non scriverò più articoli su queste pagine, significa che ho ragione. Se avrete ancora il piacere di leggermi, continuerò questa battaglia.

(In tutto questo, dove è finito ***Stefano Carrello***? È stato messo a tacere pure lui?)
