---
title: "Zioperone non ha potere qui!"
excerpt: "L'analisi della Lukasses"
coverImage: "/assets/blog/blog_covers/analisi_lukasses.jpg"
date: "2026-01-12T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_lukasses.jpg"
video: ""
---

E siamo giunti finalmente al momento in cui l'accusa portata avanti da ***Zioperone*** verrà confermata o smentita dai dati. Qual è il modulo perfetto per la ***Lukasses***? Non giriamoci intorno, non starò qui a tenervi sulle spine: nelle prime 14 giornate, tutte le 6 volte che ***AllegriMaNonTroppo*** ha schierato un 4-4-2, il modulo rappresentava effettivamente lo schieramento con cui la ***Lukasses*** avrebbe potuto ottenere il punteggio massimo. E quando ha schierato un solo attaccante? Modulo corretto 2 sole volte su 7. Caro ***Zioperone***, l'attacco della ***Lukasses*** non è certo dei migliori, è vero. Ma gli altri reparti non offrono certo soluzioni migliori. Lascia ***AllegriMaNonTroppo*** senza pressioni. Lavorando ogni giorno a contatto con la squadra, sicuramente la conosce meglio e sa come tirare fuori il massimo dai suoi giocatori. Conferma la danno i 21 punti e il terzo posto in classifica. 

***Portieri***\
Reparto discutibile. Puntare sui granata *Israel* e *Paleari* ha dato gioie e dolori. Tanti, troppi gol subiti dai due, ma anche tanti clean sheets. C'è poco da fare qui, difficilmente ci saranno occasioni per prendere un portiere migliore durante l'asta di riparazione.

***Difensori***\
Spendere quasi il 40% del budget per la difesa si è rivelata una mossa sorprendetemente efficace. Tanti giocatori con bonus decisivi, contribuendo anche al modificatore, hanno permesso ad ***AllegriMaNonTroppo*** di sbrogliare la matassa di partite toste, nonostante alcuni infortuni importanti. Segno che il reparto è oiù che completo. *Dimarco* in assoluto il migliore, con 2 gol, 6 assist e una fantamedia di 7,50. *Carlos Augusto* il secondo migliore per fantamedia (6,60), ma schierato titolare solo 6 volte. *Bisseck* meriterebbe di giocare di più, mai un'insufficienza. *Gosens* fino all'infortunio si è omportato discretamente, sostituito da un *Maripan* luci e ombre. Tanti bonus e voti alti, quante insufficienze ignobili. *Zortea* ha fatto il suo. *Dumfries* ha deluso, al di là dell'infortunio.

***Centrocampo***\
Il centrocampo della ***Lukasses*** è godurioso per metà. Se da una parte *Orsolini* e *Neres* hanno contribuito molto alle prestazioni della squadra bergamasca (5 gol e 1 assist il primo, 3 gol e 3 assit il secondo), il resto del reparto non ha portato altrettante gioie. *Thuram* è stato sempre schierato quando ha giocato, ma ha portato ben poco. Meglio hanno fatto *Cristante* (6,29 di fantamedia) e soprattutto il così poco schierato *Cataldi* (1 gol e 2 assit per un 6,50 di fantamedia). Bisogna rivedere le gerarchie, anche perché dovendo schierare 4 centrocampisti (e non 5) le scelte devono essere più oculate. 

***Attacco***\
Con pochi fantamilioni a disposizione non era facile costruire qualcosa di buono. Ed effettivamente l'attacco della ***Lukasses*** si è dimostrato abbastanza inconcludente. I due top *De Ketelaere* e *Dybala* hanno numeri da centrocampisti (6,58 di fantamedia il primo e 6,11 il secondo), davvero troppo poco per i due giocatori più schierati. Ogni tanto vanno panchinati. Completano il reparto gli isolani *Borrelli* e *Kilicsoy*. L'italiano è stato schierato solo 3 volte contribuendo anche con qualche bonus, mentre il secondo è tornato a giocatore dopo l'infortunio e sta dimostrando che è un giocatore valido. Ma va schierato. Ultimo degno di nota *Mosquera*, che pur avendo una fantamedia migliore di *Dybala*, è oin un giro di rotazioni abbastanza imprevedibile da decifrare. *Bayo*, infine, meglio lasciarlo in tribuna. 

***Riepilogo***\
***AllegriMaNonTroppo*** deve schierare 2 attaccanti. Perché il secondo attaccante è sempre meglio del quinto centrocampista, almeno in questa squadra. La rosa è equilibrata in difesa e centrocampo, mentre in attacco, seppur le medie voto e fantavoto siano positive, i bonus sono ancora troppo pochi o gestiti male. Provocazione: bisogna iniziare a pensare a un attacco a 3? ***AllegriMaNonTroppo*** ci ha anche già provato, con scarsi risultati, ma ha già dimostrato di saper imbruttire efficacemente chi parla a vanvera con la forza delle sue idee.

***La star***: *Dimarco*\
***L'insostituibile***: *Dimarco*\
***Nun te posso più vede'***: *Attacco a 1*\
***Il sottovalutato***: *Cataldi*\
***Indice di bravuculura***: *0,66 (10°), ma questo parametro ha davvero senso?*

***Formazione migliore***:\
4-4-2

                    Paleari

    Dimarco - Maripan - Bisseck - Carlos Augusto

      Orsolini - Cristante - Cataldi - Neres

            De Ketelaere - Borrelli
