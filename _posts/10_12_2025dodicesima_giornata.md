---
title: "Campionato finito."
excerpt: "Volano parole pesanti sul gruppo. E' stato già decretato il vincitore?"
coverImage: "/assets/blog/blog_covers/dodicesima_giornata.jpeg"
date: "2025-12-10T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/dodicesima_giornata.jpeg"
video: ""
---

La capolista se ne và. \
E non è un coro da stadio, ma una solida realtà. 


### AC Riportino 2 - 1 ExPat Bavaria

Basta un'occasione, un solo gol, un singolo pallone messo con il giro giusto, che la ***AC Riportino*** trova l'ennesima vittoria. Squadra che quando gioca in casa non teme avversario, il pagellino segna 6V-0N-0P nello stadio ***Brochicken Road***. \
Il secondo miglior attacco e la miglior difesa. A dimostrazione di quanto è importante il portiere quest'anno. \
***Andrea Corradini***, certo della sua vittoria di quest'anno, nel post partita ha commentato con disprezzo dicendo "e pensare che quel giornaletto ridicolo dava loro come favoriti o come miei potenziali rivali". \
Scusaci Andrea. Hai già vinto! (anche la prossima partita in casa)\
La ***ExPat Bavaria*** sta passando il suo peggior periodo. Non trova una vittoria da ben 5 giornate (prima di queste le sconfitte ammontano a uno), tanto che qualcuno per sbeffeggiare ha canzonato la squadra di ***fra*** come ***Ex ExPat Bavaria***. \
Il brutto momento si vede anche dalle scelte dell'allenatore, che (disgraziatamente per lui) sceglie di non convocare il suo miglior giocatore *Pulisic*. \
Il secondo posto è scivolato via e ora si trova alla mercé di due potenziali avventori che stanno minacciando il suo posto sul podio. \
Quando questa squadra si riprenderà?

Migliore in campo: *Martinez L.* (finalmente posso dirlo)\
Peggiore in campo: *Coco*

### A.C. URICAZZI 3 - 0 Cekntus

La prima partita in cui la ***A.C. URICAZZI*** vince senza le giocate di un singolo. Lo so lo so, sembra un miracolo, ma è così. \
Tre gol per tre giocatori. Da queste parti non si è mai vista così tanta abbondanza. \
Il 4-3-3 di ***Inoriac*** forse è entrato nella testa dei suoi giocatori. E forse finalmente questo allenatore è entrato nei cuori dei tifosi. Questa giornata nessun striscione recitava "***Inoriac*** vattene", pensiamo possa essere un buon segno. \
La ***Cekntus*** o la ***CinqueEMezzontus*** non riesce a uscire dalla zona retrocessione. \
A fantavoti 0 (zero) sufficienze, e questo è lo specchio della squadra creata e allenata da ***Tom***. \
Nello spogliatoio, se prima si pensava fosse uno scherzo, a qualcuno è venuto il dubbio che forse le famose brioches promesse non sono così tanto scontate. \
Mi vorrei esporre dicendo che se arrivano ultimi le brioches le offro io ma l'andazzo non è favorevole al mio portafoglio.

Migliore in campo: *Thuram* \
Peggiore in campo: *5.5*



### Mandrakata 3 - 4 SarryBall

Ed eccola a esordire al ballo delle debuttanti per squadra più sfigata la ***Mandrakata*** che non trova una vittoria, anche lei come altri, da 5 giornate e che nelle ultime due partita, con ben 7 gol segnati e 8 subiti è riuscita a portare a casa solo un misero punto. \
***Mandrake*** non riesce a spiegarsi questo brutto periodo e, fonti certe, mi dicono che è ricorso a esorcisti e sciamani per liberare la sua squadra da maledizioni. \
C'è chi ha la schiena dritta e chi invece sta a testa alta. La ***SarryBall*** si fa gioco delle negative illazioni subite da parte di una mia collega e mostra il suo miglior calcio. \
Abbiamo ricevuto fotografie da ***Febbrizio Gioiello*** che ritraevano ***Maurizio*** e ***GiornalistaASchienaDritta*** a cena assieme. Siamo costernati e non sappiamo come poter negare di fronte all'evidenza. Ma siamo contenti nel vedere che questo allenatore finalmente è tornato a sorridere, e di questi tempi non accadeva più molto spesso.

Migliore in campo: *L'amore* \
Peggiore in campo: *Hermoso*


### Milaneese 0 - 0 Pizzeria Urlo

Candidata papabile a "Peggior partita dell'anno". \
La Fenice ***Milaneese*** è morta. E lo ha fatto nel modo più plateale possibile senza raggiungere neanche i 60 punti. \
***Crivex*** quest'anno sta accontentando tutti. I suoi tifosi e i suoi hater, che vorrebbero per lui l'ultimo posto. Li fa godere, li fa rilassare, li fa gongolare per poi punirli e purgarli nel momento più opportuno. \
La fenice ***Milaneese*** è morta. E da buona fenice risusciterà. \
La ***Pizzeria Urlo*** manca per poco la vittoria. Un occasione sprecata di troppo, un passaggio sbagliato in più, un allenatore morto da settimane che non ha mai abbandonato il campo da gioco. \
***Mario Urlo*** puzza come il pesce e chiunque cerca di stargli lontano, perché anche solo l'odore porta sventure. E così che la squadra, orfana di un allenatore vivente (non diciamo pensante perché su questo non eravamo certi neanche prima), si ritrova sbarellata a giocare contro fantasmi. Sia propri che altrui. \
Una scena macabra che speriamo di non rivedere più. 

Migliore in campo: *Scamacca* \
Peggiore in campo: *I morti*

### LukAsses 3 - 1 Quaggelle FC

La ***LukAsses*** torna alla vittoria dopo 5 giornate di pura agonia grazie ad un’ottima difesa. \
Fonti ci hanno fatto sapere che ***AllegriMaNonTroppo*** legge PenUltimoFantaUomo ma a quanto pare non sono certe queste fonti dato che rivediamo il solito e inutile attacco a due. Formazione a questo giro forse giustificata visto che di alternative non c’erano. \
Quindi bisognerebbe tornare all’asta per trovare le colpe e giustificazioni di questo strambo assortimento. Ma oggi ce ne freghiamo e ammiriamo il nuovo e ritrovato trionfo della neo-seconda in classifica. Bravi. \
***TeoKulo*** non riesce a staccarsi di dosso lo spettro della sufficienza di *N’Dicka*. \
La doppietta di *Hojlund* sembrava aver ridato vita alla ***Quaggelle FC*** ma è stato solo un sogno di fine primo tempo. La verità è venuta fuori alla ripresa e la squadra si è dimostrata per quello che davvero è. \
“***TelChi*** vendi” o “***TelChi*** esoneralo!” sono frasi che abbiamo sentito dire da chiunque fuori dallo stadio. I tifosi si stanno rivoltando contro la società e la dirigenza. E non sappiamo da che parte stare. \
Da una parte i tifosi arrabbiati, dall'altra un maestro che ha perso la sua arte.

Migliore in campo: ***AllegriMaNonTroppo*** \
Peggiore in campo: ***TelChi***
