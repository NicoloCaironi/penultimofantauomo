---
title: "Se questo è un fantallenatore"
excerpt: "5 su 5, striscia da record per il nuovo allenatore di Pizzeria Urlo che ha deciso di mandarci una lettera in redazione quest’oggi"
coverImage: "/assets/blog/blog_covers/se_questo_e_un_fantaallenatore.jpg"
date: "2025-10-26T05:35:07.322Z"
author:
  name: Olindo
  picture: "/assets/blog/authors/olindo.jpg"
ogImage:
  url: "/assets/blog/blog_covers/se_questo_e_un_fantaallenatore.jpg"
video: ""
---

5 su 5, striscia da record per il nuovo allenatore di Pizzeria Urlo che ha deciso di mandarci una lettera in redazione quest’oggi \
“In un momento in cui in Italia il 90% dei giornalisti fa colazione con l’LSD prima di mettersi al lavoro, è sicuramente meglio che scriva da solo ciò che ho da dire, le interviste le lascio agli analfabeti. 

In questa domenica pomeriggio di hangover pesante ho pensato fosse giusto interrogarmi sul perchè, ad oggi, io sia ancora su questa panchina. La verità è che non sono io il problema. Il problema in questo gioco malato siamo tutti noi, che continuiamo ad alimentarlo, a scegliere di passare i weekend con gaviscon e bruciore di stomaco, di ledere le nostre capacità di interfacciarci con la realtà pensando di poterci nascondere dietro i gol dei “nostri” giocatori. 

La vera domanda è perchè? Perchè ancora abbiamo voglia di perdere il sonno dietro tutto questo? Perchè ci piace tormentarci? Perchè se ogni anno compro un attaccante, puntalmente quel povero cristiano finisce per diventare la brutta copia di ***Inoriac*** a calcetto fuori dalla porta. La risposta non si può che adurre alla sfiga, la sfortuna, il malaugurio di ***Crivex***.

 Eppure io voglio proporvi una alternativa. Se fosse la sofferenza stessa il fulcro di questo gioco, se fosse l’unica piccola parte di sicurezza delle nostre miserabili vite, in cui rifugiarsi proprio quando niente ha più senso e tutto ci gira contro. \
Perchè in fondo svegliarsi i martedì mattina e vedere che Pizzeria Urlo ha perso è una sicurezza che do prima di tutto a voialtri, poi a me stesso. Un gesto di speranza in un mondo che non riesce più a guardare in faccia l’altro, in cui i popoli commettono genocidi ai danni di altri popoli. Io sono qui per ribadire, ogni settimana, che, in fondo, regalare gioie è sempre meglio che tenersele solo per se.

Lascio a voi considerare se questo è un fantallenatore.”