---
title: "Incomincia la stagione: Prima giornata"
excerpt: "Dopo un'asta ricca di colpi di scena, mani bucate e lamenti vari la prima giornata del Fanta ci regala tante emozioni. Capitolo #1: si (ri)comincia! "
coverImage: "/assets/blog/blog_covers/prima_giornata.jpeg"
date: "2025-09-17T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/prima_giornata.jpeg"
video: ""
---

Anche quest’anno ricomincia la giornata, e già non manca di sorprese e belle partite.

### AC Riportino 2 - 1 Pizzeria Urlo

AC Riportino, detentore del titolo, dopo un’asta non brillante in cui si è vista la sfacciatezza e la presunzione degna da chi sa di aver appena vinto, strappa una vittoria in casa grazie a un ottima fase difensiva, d'altronde forse l’unico reparto che si salva in quella squadra. A pagarne il prezzo è Pizzeria Urlo, società che ha subito un rebranding di immagine e mentalità dopo la deludente e fischiata passata stagione. La squadra ospite riesce comunque a segnare un gol che strappa un mezzo sorriso all’allenatore Mario The Scream, ma che mostra ancora lacune gestionali e tattiche. Ultime notizie dal campo informano anche che il loro bomber è ammalato e salterà la prossima.

Migliore in campo Scalvini, peggiore Koopmeiners

### Quaggelle FC 2 - 0 SarryBall

Passiamo quindi alla partita meno coinvolgente della giornata in quanto il risultato era già scritto sabato sera.
Quaggelle FC passeggia su un SarryBall che incoscientemente si affida a un attaccante non titolare per fare gol.
La formazione allenata da TeoKulo mostra compattezza e stabilità in tutti i reparti non facendo giocare in alcun modo gli avversari. 
La sfida la vince in attacco dove, per sfottere l’avversario, schiera Vlahovic, che anche se scarso, gioca di più del suo corrispettivo e mostra la vera forza di questa squadra: non serve un bomber.
Maurizio, pavoneggiando il terzo posto, come se non potesse fare mercato, ha rialzato i giocatori degli altri senza mai preoccuparsi di quelli che comprava lui. Si trova così con una squadra che fa acqua da tutte le parti. Pronosticato tra le ultime posizioni da tutta la redazione ci auguriamo sappia risollevare l’animo dei suoi giocatori e rispettare le aspettative dopo la passata stagione.

Migliore in campo Krsotvic, peggiore Ramon

### Milaneese 1 - 5 LukAsses

LukAsses invece non passeggia ma trotta in casa di Milaneese. Il risultato di 1-5 è la fotografia di una partita a un solo senso, quello verso la porta di Milinkovic-Savic, che deve entrare dalla panchina. 
Crivex in conferenza post partita ha dichiarato che lui non ha colpe, è sfortunato e tutti sono coalizzati contro di lui, che è il più forte e che pspspsps (parlava così a bassa voce che non si capiva nulla).
Dicono che giocare in casa aiuti, e lui non solo giocava in casa, ma anche fatto l’asta in casa. Fattore che, a quanto pare, non gli ha portato alcun beneficio per questa prima giornata.
La squadra si mostra per quello che è, un'accozzaglia di riserve che non vedono l’ora di giocare. Giocheranno?
Prima della chiusura del mercato di vociferata che LukAsses sarebbe stata acquistata da un fondo arabo. Questa notizia non si è concretizzata e AllegriMaNonTroppo, aka ManiBucate, si è ritrovato senza crediti per gli attaccanti. La squadra si presenta quindi solida ma sorretta da un bicchiere di cristallo che, dagli ultimi aggiornamenti, si è appena rotto, e da un principe che deve ancora trovare la sua corona.
Nonostante giochi con il 5-5-0 i gol non sono mancati, è questa la strategia vincente? 
Degni di nota anche gli acquisti che l’allenatore aveva proposto alla dirigenza durante l’asta, facendo notare la completa confusione dopo la nera fumata araba.

Migliore in campo De Ketelaere, peggiore Gimenez.

### Mandrakata 2 - 4 ExPat Bavaria

Passiamo quindi alla partita che vedeva affrontarsi, a detta di tutti, le due rose più promettenti di quest’annata.
Mandrake vs. ExPat Bavaria.
Mandrake aveva stupito tutti con la scelta del portiere che però si è rivelata azzeccata. Discreta difesa e compatto centrocampo conducono la partita e l’attacco finalizza, mandando in porta l’under21 punta di diamante del reparto. 
Eppure, bello bravi e tutto ma com'è che hanno perso 2-4?
Fra sfrutta l’effetto memoria a pesce rosso dei suoi difetti avversari e sfodera acquisti mirati e studiati nell'indifferenza generale. L’ottimo Calhanoglu, pagato una miseria, sfonda la porta avversaria non una ma ben due volte, lasciando un segno che difficilmente verrà rimosso dalla memoria dei tifosi avversari.

Migliore in campo il già citato Calhanoglu, peggiore Weasley.

### Cekntus 6 - 4 A.C. URICAZZI

Dulcis in fundus parliamo della partita dei gol. Quella che non ti spiegano sui libri di scuola, quella dei campetti dopo scuola, quella che ogni tifoso vorrebbe vedere.
Cekntus schiera la migliore formazione possibile e schiaffeggia i giocatori dell’A.C. URICAZZI.
Ogni gol subito è un gol fatto più due per aver solo osato pensare di segnare.
E così Tom può festeggiare assieme ai suoi giocatori. Ha dichiarato “oggi festeggiamo certo, ma da domani si torna a correre. Vincere non deve essere un evento, deve essere la normalità”. KDB, che era lì vicino, è sbiancato di fronte alle dichiarazioni del suo allenatore, tornando al suo colore originario.
Inoriac da parte sua ha creato una squadra solida e consistente, ma non basta per portare a casa la vittoria. Sarà il nome dell’allenatore? 
I tifosi per il momento non sembrano scontenti, è passata una sola partita, ma già qualcuno ha lanciato l'hashtag #InoriacOut.

Migliore in campo Zalewski, peggiore Baschirotto.

