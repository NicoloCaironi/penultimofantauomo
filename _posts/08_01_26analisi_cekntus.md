---
title: "Centodiciotto! Qualcuno chiami il centodiciotto!"
excerpt: "L'analisi della Cekntus"
coverImage: "/assets/blog/blog_covers/analisi_cekntus.jpg"
date: "2026-01-08T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_cekntus.jpg"
video: ""
---

Il governo Meloni non ha stanziato abbastanza budget per la sanità nell'ultima legge di bilancio per far fronte all'emergenza infortuni della squadra di ***Tom***. Diverse volte ha avuto le scelte obbligate, addirittura è stato costretto a presentarsi senza una formazione completa. Eppure, 20 punti in 15 giornate, -1 dal secondo posto. Deve essersi affidato a qualche rito esoterico per aver ottenuto un risultato simile. La ***Cekntus*** è lì a lottare, con risultati altalenanti, ma in linea con le altre squadre della lega ***Andre Chiurco***. E a contendersi le chiavi di Villa Stuart.

***Portieri***\
Una coppia di portieri ottimi rende la porta il reparto migliore della ***Cekntus***. *Butez* e *Provedel* sono stati protagonisti di buone prestazioni e soprattutto di buone rotazioni. L'azzurro meglio, anche se il richiamo lariano patrio ha ingannato alcune volte ***Tom*** nella scelta. +*Ivan*, +sicurezza.

***Difensori***\
Gli infortuni hanno devastato il reparto. I medici curanti hanno chiesto l'aumento per gli straordinari che hanno dovuto effettuare. Il ritorno di *Bremer*, migliore per fantamedia, ma schierato solo 3 volte, sarà come un nuovo acquisto. Perché il resto del reparto è agghiacciante. *Hien* il più schierato, ma con fantamedia insufficiente (5,75), a seguire *Kelly*, che ***Tom*** deve imparare a schierare meglio, e *Beukema*, anche lui falcidiato dagli infortuni. Gli altri sono titolari solo al pronto soccorso: *Angeliño* (3 presenze) e *Posch* (6 presenze)su tutti. Non ci sono né continuità né affidabilità in difesa, nel mercato di riparazione ci si dovrà concentrare soprattutto qui. 

***Centrocampo***\
Due stelle brillano nel firmamento comasco: *Nico Paz* e l'infortunato *De Bruyne* (te pareva). L'argentino è stato una goduria costante per ***Tom***, gli ha permesso di raccogliere i cocci della sua squadra un po' più contento. 7,79 di fantamedia e sempre titolare. Stesso discorso per il belga finché ha retto, con un eccellente 7,92 frutto di 3 gol in 6 presenze. Anche *Perrone* e *Zalewski* si sono fatti rispettare, con qualche bonus ogni tanto. Reparto da completare con qualche titolare fisso (inizi a sottoscrivere un'assicuraione sanitaria il malcapitato) per garantire maggior solidità in caso di emergenza.

***Attacco***\
Una tragedia. In potenza un attacco di culto, questo reparto si è rivelato una delusione dietro l'altra. L'unico che si salva per il rotto della cuffia è *Castro*, che prova ogni tanto a fare qualcosa, ma chi lo circonda non lo supporta a dovere. *Castellanos* ha già dato forfait e sarà da sostituire (voleranno fantamilioni), poi il nulla cosmico. 1 solo gol segnato in 14 partite tra *Cutrone*, *Dia*, *Stulic* e *Immobile* (rotto). Gli amanti dell'orrore ringraziano.

***Riepilogo***\
Non posso prenotare una visita dal radiologo entro sei mesi per colpa della *Cekntus*. È evidente che a questa squadra manchino le alternative, perché chi gioca, gioca... chi è rimasto per giocare? Pochi ma buoni, dice il detto, ma troppo pochi si finisce a far la fine di ***TeoKulo***. ***Tom*** schiera mediamente bene la sua rosa, che gli permette di essere ancora in lotta per le posizioni che contano, però c'era bisogno di più qualità all'asta. E di non sbagliare l'attacco come ogni anno. Che ci siano 4 *aficionados* delle corsie bianche nella rosa dei migliori, non è un buon segnale.

***La star***: *Nico Paz*\
***L'insostituibile***: *Nico Paz*\
***Nun te posso più vede'***: *Villa Stuart*\
***Il sottovalutato***: *Kelly*\
***Indice di bravuculura***: *0,72 (7°), in linea con la posizione in classifica*

***Formazione migliore***:\
4-4-2

                    Provedel

          Hien - Bremer - Kelly - Beukema

    De Bruyne - Nico Paz - Perrone - Zalewski

            Castro - Castellanos (RIP)
