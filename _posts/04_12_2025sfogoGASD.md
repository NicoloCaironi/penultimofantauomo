---
title: "Il Sarrismo è una religione… ma qui servono i miracoli"
excerpt: "Adesso parlo io."
coverImage: "/assets/blog/blog_covers/sfogoGASD.jpg"
date: "2025-12-03T05:35:07.322Z"
author:
  name: GiornalistaASchienaDritta
  picture: "/assets/blog/authors/GiornalistaASchienaDritta.jpg"
ogImage:
  url: "/assets/blog/blog_covers/sfogoGASD.jpg"
video: ""
---
Dopo anni di sopportazione in silenzio… basta. È giusto che, su questi canali, si cominci a diffondere un po’ di consapevolezza nella comunità fantacalcistica riguardo a ciò che noi dolci metà dei fantaallenatori viviamo ogni anno. \
Nove mesi di malumori (e non solo nel weekend, perchè anticipi e posticipi erano necessari, vero Serie A???) e di “amore aspetta, devo mettere la formazione” ogni venerdì sera. 

Prendiamo un caso studio qualunque. \
Puro esempio. \
Casuale. \
***Maurizio***. 

Tutti gli anni la stessa storia: non studia abbastanza prima dell’asta, sceglie i giocatori a sensazione, poi passa nove mesi su nove a lamentarsi della sfiga, dell’arbitro, del meteo, dell’erba dei campi… Ma parliamoci chiaro: con una squadra così… cosa vuoi fare?

In porta c’è *Di Gregorio*, che questa giornata pur di non giocare per il nostro Maurizione ha deciso di farsi venire la gastroenterite. Ma attenzione, perché ***Maurizio*** è previdente: infatti aveva preso anche il suo numero due. E va bene che *Perin* questa giornata ha anche performato, ma era pur sempre contro la quindicesima in classifica… e comunque una bella perin-a l’ha incassata.

Per la difesa, giusto un dato: 4 difensori su 8 giocano per squadre sul fondo della classifica. \
Quest’anno sembra proprio che ***Maurizio*** all’asta abbia fatto un’attenta selezione, si, ma degli scarti degli scarti. 

Il centrocampo non è messo molto meglio. Apriamo con un giocatore islandese, che è talmente scarso a calcio che deve tutta la sua fama alle sue vicende giudiziarie. \
Poi c’è *Mandragora* che, a differenza dell’omonima pianta, non ha nessun potere sovrannaturale, se non quello di trasformare ogni sua partita nel peggior fantavoto possibile.
E per chiudere, *Vandeputte*: nessun fantallenatore sano di mente lo avrebbe preso, se non come mascotte simbolica di una squadra che gridava già all’asta “va tutto a puttane”. 

Se ancora non siete convinti del fantadisastro che è questa squadra, esaminiamo anche gli attaccanti. \
Partiamo da *Jonathan David*. ***Maurizio*** le settimane prima dell’asta macchinava come potersi assicurare questo campione. Perchè lo desiderava così tanto? Forse, con la ragione offuscata dal principio “nomen omen”, credeva che ad ogni partita *David* avrebbe combattuto come una tigre proprio come il suo omonimo il 27 del mese? In ogni caso, fino ad ora i risultati faticano a vedersi, mentre la delusione di ***Maurizio*** è tangibile. Nella rosa c’è anche *Esposito*, ma mica Pio eh. Maurizione come al solito ha sparagnato e quindi ora ci ritroviamo in quadra con la versione Temu di uno dei giocatori più forti della Serie A. \
Chiudiamo con *Sanabria*. E qui che dire, ha 29 anni ma non gioca più manco una partita perché la Cremonese preferisce sosituirlo con una mummia di 38 anni alta un metro e un tappo. 

***Maurizio*** prendine atto, a selezionare giocatori sembri *Cruciani* che cerca i casi umani del giorno per La Zanzara. Però come dice il buon *Luca Mastrangelo* “un campione le occasioni se le crea” e quindi anche con una squadra di basso livello come quella di quest’anno i tifosi della ***SarryBall*** hanno diritto di pretendere prestazioni migliori da ***Maurizio***. Mi unisco quindi al loro coro “MaurizioSarri deve smettereeeeeee, vatteneeeee” (anche se potevano impegnarsi un po’ di più e non scegliere un motivetto copiato palesemente dal Torino) e, da questo canale, lancio il mio appello ufficiale alla ***SarryBall***: Trovate il coraggio di esonerare ***Maurizio***. \
E’ la scelta più giusta per voi perché possiate tornare a vincere e per me perchè il mio weekend smetta di essere ostaggio della Serie A.