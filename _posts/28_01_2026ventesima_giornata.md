---
title: "Un nuovo contendente"
excerpt: "Ho visto gran parte del resto del mondo… è brutale, crudele, oscuro… Como è luce!"
coverImage: "/assets/blog/blog_covers/ventesima_giornata.png"
date: "2026-01-28T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/ventesima_giornata.png"
video: ""
---

Qualcuno si è appropriato con forza e meritatamente del secondo posto. Ma il Demone sta volando via.

### Cekntus 2 - 1 ExPat Bavaria

Ma cosa è questa squadra? \
Passata in sordina, nascosta, lontano dai riflettori. Ha attraversato le porte di Moria ed è più vicino che mai dal Signore Oscuro. \
La ***Cekntus*** sta portando avanti una crociata senza eguali. Con costanza, con determinazione. Senza strafare. "Vincere con il minor numero di perdite", questa la filosofia del condottiero ***Tom*** che viene acclamanto e esaltato dai festanti. \
Una corsa che pochi si potevano immaginare, ma la perseveranza e tenacia degli allenamenti e il sogno di quelle famose brioches promesse hanno reso questa squadra una vera minaccia per chiunque. \
Un intero popolo che al suo segnale scatena l'inferno. \
Complimenti! \
Siamo arrivati alla frutta. Non solo il tunnel in cui ***fra*** si è infilato sembra non avere fine, ma stanno nascendo pagine di sberleffo su questo allenatore e su questa squadra. \
Abbiamo infatti trovato questo profilo (*[link](https://x.com/exPatBavaria)*) che addirittura conta le giornate dall'ultima vittoria. Una forma di non rispetto che mai avevamo visto. \
Ci dispiace constatare che gli haters ci saranno sempre e non smetteranno mai di esistere. \
Quello che possiamo fare e stringerci, farci forza a vicenda e combattere questo fenomeno e questo episodio che vede presa in causa la ***ExPat Bavaria***. \
Forza ragazzi. Non smettete di resistere!

Migliore in campo: *La continuità* \
Peggiore in campo: *Il cyberbullismo*


### Milaneese 2 - 2 SarryBall

La difesa a 5 oramai è diventato il modulo ufficiale di questa squadra, con risultati molto altalenanti. 2 vittorie, 3 pareggi e 3 sconfitte. \
Sicuramente i giocatori devono ancora apprendere e fare loro questo tipo di gioco, ma la preoccupazione che abbiamo noi in redazione è la seguente: come si può pensare di aver tempo per far girare la squadra se tra pochi giorni metà rosa della ***Milaneese*** verrà svincolata? \
E poi, non era forse ***Crivex*** che millantava di aver piena fiducia dei suoi giocatori? Se così fosse, non dovrebbe svincolarne neanche uno per coerenza. \
Ci aspettiamo di vederne delle belle in questa squadra durante il mercato di riparazione. \
La ***SarryBall*** si arresta, ma questa squadra sta macinando risultati utili come poche. \
***Maurizio*** è in periodo salomonico e riesce a trasformare in oro qualsiasi cosa tocchi. Anche *David* (non schierato) è riuscito a segnare... \
Sappiamo da fonti certe che purtroppo l'amore ritrovato dell'allenatore dovrà assentarsi da lui per lavoro. Diventerà la nostra inviata per seguire un pò più da vicino il turbinio dei pensieri di ***fra***, essendo noi un pò preoccupati per le sue sorti. \
Siamo curiosi di vedere se questa squadra riuscira a trovare la continuità che sta dimostrando o se ***Maurizio*** tornerà ad essere la cupa e triste figura che era prima. \
I tabaccai in zona intanto hanno riaperto e si aspettano di batter cassa per farsi delle belle vacanze. 

Migliore in campo: *David* \
Peggiore in campo: *Il modulo a 5 difensori*


### Pizzeria Urlo 3 - 1 Quaggelle FC

Ditemi se voi conoscete una squadra che può permettersi di giocare in 10 e fare 3 gol. Perché io la conosco, è la ***Pizzeria Urlo***. \
Una prestazione magistrale complessiva che allontana lo spauracchio ultimo posto. \
***Mario The Scream*** porta la sua squadra alla vittoria dopo 6 giornate e confidiamo non si fermi qui. \
Siamo curiosi ed elettrizzati di vedere come gestirà l'esubero *Kean*, se verrà svincolato o rinnovato. \
I fantamilioni in gioco sono tanti e sappiamo che questi fantallenatori sono disposti a tutto pur di non pagare penali. \
Neache ve lo devo dire io, lo sapete già: insufficienza di *N'Dicka*. \
Il capo ribelle è stato catturato e assieme a lui quasi tutti gli altri difensori dell'ideale, e il sogno sembra essere finito. \
***TeoKulo*** ha capito il loro punto forte, e ha messo fine alle loro speranze con una mossa meschina: schierare 4 difensori in campo. \
***TelChi*** lo sapeva. Era lui che si nascondeva dietro la lettera anonima ricevuta in redazione la scorsa giornata, e quelle non erano parole di complimenti ma minacce vere e proprie. \
Siamo troppo esposti pubblicamente, dobbiamo cambiare indirizzo postale. Non possiamo ricevere minacce, e ci scusiamo di averle trasmesse attraverso i nostri canali social.

Migliore in campo: ***Pizzeria Urlo***  \
Peggiore in campo: *Kean*


### LukAsses 2 - 3 AC Riportino

I due attaccanti sono diventati oramai un must per questa squadra e nessuno glieli toglie. \
Sarebbe stato bello vedere anche tutti gli altri reparti al completo, o almeno vedere voti diversi da zero. \
La scelta dei portieri colpisce pesantemente questa giornata la ***LukAsses*** che si ritrova a perdere contro qualcuno che, forse, avrebbe potuto addirittura battere. \
Con i se e con i ma sono bravi tutti, e questo ***AllegriMaNonTroppo*** lo sa. E non si è messo a piangere, non ha scritto sul gruppo messaggi augurando sfortuna all’avversario. No. A lui basta inserire la formazione in tempo. \
E questo è il grande insegnamento che questa squadra ci regala. Che abbiamo delle responsabilità nelle scelte iniziali, ma quello che succede poi non è sotto il nostro controllo. \
Che bella lezione. \
Una lezione diversa invece è quella che ci ha dato anche questa giornata ***Andrea Corradini***. Il demone di calvairate non cessa di vincere. Non esita di arrestare la sua corsa verso l’unico titolo. \
E ci insegna che belle le porte inviolate, belli i modificatori di difesa o gli attaccantucci listati come centrocampisti. Ma se non hai in squadra dei bomber in attacco vai poco lontano. \
E per sbeffeggiare i suoi avversari, forte della consapevolezza del suo strapotere, va in giro offrendo i suoi attaccanti come fossero semplice merce di scambio prima dell’asta di riparazione. \
Come se avesse già in testa un piano preciso per distruggerci tutti quanti ancora una volta. \
Come se la ***AC Riportino*** non avesse già vinto.

Migliore in campo: *Le lezioni che ogni giorno impariamo* \
Peggiore in campo: *I portieri*


### Mandrakata 2 - 1 A.C. URICAZZI

Prestazione di cortomusismo per la ***Mandrakata*** che affronta il rivale di modulo. \
I bonus sono bastati quel tanto che basta a compensare voti insufficienti. \
Ci chiediamo dunque se questa corsa pazza è arrivata a una fine o se c'è ancora spazio ai sogni, alle mandrakate. \
Siamo a metà, e la strada da percorrere è ancora tanto lunga. \
Questo ***Mandrake*** lo sa. Come sa che c'è ancora molto da migliorare in tanti reparti. Si prospetta un'asta elettrizzante. \
***Inoriac*** sbaglia a schierare la formazione, o meglio, non viene effettuato nessun cambio, e la sconfitta arriva a puntino. \
Il gioco mentale, le strategie, le tattiche. L'idea era quella di confondere gli avversari che a loro volta si aspettavano dei cambi? Tutto troppo confuso, anche per la stessa ***A.C. URICAZZI***. \
Purtroppo, il come mai è stata adottata di colpo questa tattica, non lo scopriremo mai. Rimarrà un segreto.

Migliore in campo: *I cavalli* \
Peggiore in campo: *I pochi cambi*
