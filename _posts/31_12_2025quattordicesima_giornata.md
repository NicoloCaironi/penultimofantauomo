---
title: "L'occhio che tutto vede"
excerpt: "I cavalieri, l'armi, gli amori. Questo gioco non ci stanca mai"
coverImage: "/assets/blog/blog_covers/quattordicesima_giornata.png"
date: "2025-12-31T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/quattordicesima_giornata.png"
video: ""
---

Colgo l'occasione per augurarvi i nostri più sinceri auguri da parte di tutta la redazione. \
Che il 2026 sia anno di grandi risultati per tutti voi. \
Che il 2026 sia l'anno in cui ***Andrea Corradini*** non vince.

### A.C. URICAZZI 0 - 1 AC Riportino

Voglio partire con lo scandalo della giornata. \
La ***A.C. ScansURICAZZI*** lascia il campo, anzi il centrocampo, spianato all'avversario. \
Salvate il soldato ***Inoriac*** perché di altro in questa squadra da salvare non c'è. \
Sarà forse stata la paura dell'avversario, ma la battaglia è stata persa prima di inizare a giocare, e forse addirittura già da settembre. 
> "La città era stata assediata. Memore di grandi antenati anche io avevo costruito un cavallo, gli Dei erano a favore e così ho agito. Ho nascosto     dentro la bestia *Sucic*, *Odgaard* e *Isaksen*. Volevo colpirli al centro e sbaragliare la loro difesa. Ma non è andata secondo i piani. Hanno scoperto il tranello e lo hanno gettato in mare, non ho più visto i miei uomini. Poi ci hanno attaccato. Abbiamo avuto un soffio di speranza quando ho visto tre sufficienze, ma è stato solo un attimo, un piè sospiro che è stato spento quando Achille, ehm, *Lautaro* è entrato in campo. Siamo riusciti a far fuori uno dei suoi ma è stato tutto inutile. Due cannonate hanno sfondato le mura e sono entrati dentro. Si sono presi tutto. Anche i tifosi sono passati dalla loro parte. Non mi resta più niente... oi oi me tapino, cosa posso fare ora?" 

Queste le parole dell'allenatore dopo l'umiliante sconfitta. Dichiarazione strana, saranno state le abbuffate natalizie, ma questo uomo (ma sopratutto questa squadra) non la capiamo. E il settimo posto è forse la posizione corretta per gestire questo delirio. \
La ***AC Riportino*** ha corrotto chiunque in questo campionato. Non trova avversari validi a fermarlo perché non ce ne sono, si sono lasciati corrompere dall'unico Anello, anzi, dai tre anelli in mano ad ***Andrea Corradini***. \
Chissà cosa ha promesso... \
Noi restiamo schierati apertamente contro questa squadra. Ultimo baluardo di sanità in questo mondo corrotto e grigio che vuole tutti sottomessi a un unico campione. \
Nove punti sulla seconda sono tanti, e l'occhio che tutto vede riesce ad osservare pure l'ultima posizione, e si crogiola nel suo potere, non vedendo però le infiltrazioni che ha all'interno. Perché certo, è riuscito a vincere anche questa battaglia, ma ha giocato in 10, e fino ad oggi non gli era mai successo. \
I segnali che la compagnia del Turchino è partita.


Migliore in campo: *L'occhio* \
Peggiore in campo: *Il cavallo di Inoriac*

### Pizzeria Urlo 1 - 2 Cekntus

Una costante dei due fratelli, il centrocampo vuoto. \
La ***Pizzeria Urlo*** si schiera in campo con una formazione sbagliata e per un soffio non sfiora il pareggio. \
Ottimo approccio al pubblico internazionale per ***Mario The Scream*** che, per farsi conoscere per quello che è perde (e forse possiamo dire apposta) la partita. \
Mostra in Europa lo scempio che allena: una squadra raffazzonata di scarti altrui. \
Ma nonostante l'annata decisamente no, l'uomo non si scompone. Si piega, ma non si spezza. Rimane saldo ai propri ideali e a fine partita commenta con "Il solito. Ritorno alla sconfitta, si gode". Un altro strambio a cui questo gioco ha fatto perdere la sanità mentale. \
La mente ferma e salda l'ha invece ***Tom*** che trova una seconda vittoria di fila grazie al ritrovato *Nico*. \
L'urlo dell'avversario scompone la chioma dell'allenatore della ***Cekntus*** ma non lo impensierisce. I suoi giocatori, guidati dal grande condottiero restano fermi e non si scopongono vedendo la disperazione degli avversari. Solo l'attacco vacilla leggermente, ma il profumo di brioches appena sfornate rincuora i titubanti animi e la vittoria è presto conquistata. \
Sei punti dall'ultimo posto e solo uno dal primo. Il tornado di emozioni che questa squadra ci propone è sorprendente. Ogni giornata è una nuova alba in cui vedere il tramonto non è una certezza, ma una conquista. 

Migliore in campo: *Paz N.* \
Peggiore in campo: *L'urlo*

### Quaggelle FC 1 - 5 Mandrakata

La guerra imperversa in tutto la galassia. \
***TeoKulo*** oramai assoggettato completamente a ***TelChi*** è fuori di sè. L'odio verso i suoi tifosi lo acceca a tal punto da far giocare la ***Quaggelle FC*** in 10. \
E mentre il maestro e l'allievo si godono il risultato dell'ennesima sconfitta, in tutti i pianeti cresce la paura per il destino dell'universo. \
Ma si sa, molta paura fa fare grandi Rivoluzioni. E così che un pò di speranza viene lasciata ai popoli con la doppietta del Biondo. E' stata voluta dalle menti di questo naufragio o uno smacco al loro potere? \
E in tutto questo, dove è finito il capo ribelle *N'Dicka*? \
La lotta interna imperversa, ma agli occhi altrui è solo un pazzo che vaneggia e che si trova all'ultimo posto. \
"Il campionato non è ancora finito!". Lo urla a gran voce ***Mandrake*** a fine partita. \
E non sono solo parole come la celebre canzone. Lo dicono i fatti. Sei bonus su undici giocatori. Miglior attacco. Secondo per fantapunti. La ***Mandrakata*** si sta rivelando per quello che davvero è: la vera contendente al titolo. \
Il mondo aveva dato alla luce due bambini, allevati dalla lupa uno è stato baciato dalla fortuna, l'altro ha dovuto difendersi e farsi forza per sopravvivere. L'eterna lotta tra dono divino e sforzo umano. Non verrà mai decretato un vincitore supremo, ma questo campionato potrà far pendere la bilancia a favore di uno o dell'altro. 

Migliore in campo: _Allenamento intensivo della ***Mandrakata***_ \
Peggiore in campo: _Lo scomparso N'Dicka_

### Milaneese 4 - 3 SarryBall

La fenice è realmente rinata! Venite fedeli, lieti ed esultanti! \
Colui che credevate morto è risorto per noi e siede al quarto posto. \
Una dimostrazione di grazia divina, e di un destino che non si accontenta di fermarsi qua. La ***Milaneese*** compie l'ennesimo miracolo schierando una formazione praticamente forzata. \
I giocatori sotto la sapiente guida del loro condottiero ***Crivex*** si dimostrano irremovibili e statuari nelle loro posizioni. \
La strategia è il gioiellino del comandante. Iniziare con un fuoco amico, per far sembrare di essersi indeboliti e poi colpire con tutta la potenza di fuoco a disposizione. E gli avversari ci sono cascati. \
Finirà mai di stupirci questo campionato? \
La ***SarryBall*** caduta a piè pari nel tranello non ha saputo resistere. \
Acciecato dall'amore ***Maurizio*** ha sottovalutato l'avversario e non ha tenuto in considerazione che dopo aver attaccato bisogna anche sapersi difendere. E i quattro gol sono arrivati a raffica che neanche se ne sono accorti i suoi uomini. \
Questa squadra ha bisogno di ripartie dalle fondamenta. Deve poter toccare il fondo, per far aprire gli occhi al suo allenatore e fargli comprendere che non è con l'Amore che si vincono le guerre. \
***GiornalistaASchienaDritta*** mi rivolgo a te ora, perché so che stai leggendo. Dove sei finita? Hai raggiunto il tuo scopo. Torna da noi. Ci eravamo proposti di non immischiarci nelle vicende degli umani, in quelli che loro chiamano FantaAllenatori. Sono baggianate da mortali. Torna.

Migliore in campo: *La fenice* \
Peggiore in campo: *L'Amore*

### LukAsses 1 - 1 ExPat Bavaria

Sono stanco, ma non voglio smettere. Non voglio rinunciare a questa squadra, a questo allenatore. Non voglio abbandonare il sogno. \
La ***LukAsses*** si ostina a giocare con più di un attaccante. E te lo dico in altri modi:
- *You must not field more than one striker.*
- *Tu ne dois pas aligner plus d’un attaquant.*
- *No debes alinear a más de un delantero.*
- *Não deves escalar mais de um atacante.*
- *Du darfst nicht mehr als einen Stürmer aufstellen.*
- *Ты не должен выставлять больше одного нападающего.*
- *你不能派上超过一名前锋。*
- *フォワードは1人以上起用してはいけません。*
- *공격수는 한 명 이상 기용하면 안 됩니다.*
- *तुम्हें एक से ज़्यादा स्ट्राइकर नहीं उतारने चाहिए।.*
- *ඔබ එක් ආක්‍රමණකාරයෙකුට වඩා යොදවිය යුතු නොවේ.*
- *لا يجب أن تشرك أكثر من مهاجم واحد.*
- *Birden fazla forvet oynatmamalısın.*
- *Δεν πρέπει να παρατάξεις περισσότερους από έναν επιθετικό.*

***AllegriMaNonTroppo***, ora è chiaro? Non sarebbe cambiato nulla questa giornata, ma ti dimostrerò che avresti dovuto ascoltarmi tanto tempo fa. \
La ***ExPat Bavaria*** continua il suo, decisamente, periodo No. \
***fra*** si sta dando alla lettura, alla pittura. Sta uscendo a fare passeggiate. Ha assunto una psicologa per tutta la squadra, per sconfiggere i loro demoni interiori. Ogni mattina al risveglio scrive su un giornale i suoi sogni o incubi della notte precedente. E mi duole il cuore dirlo ma ci è giunta una foto di una pagina del suo diario. E siamo preoccupati... 

> Un Leaone mi stava inseguendo. Mi voleva mangiare ma non smetteva di sorridermi. Ho scalato PinaMonti per sfuggirli. Ho usato Bastoni per intralciargli il cammino. Ho scavato buche con la mia Zappa e mi sono immerso nelle Vasquez di fango per cammuffare il mio odore. Pensavo di esserci riuscito a scappare ma un Falcone mi si è presentato di fronte. Mi ha bloccato la strada. Quanto basta. E lui è arrivato e mi ha sbranato. Ora sono tutto sudato e non voglio andare al campo ad allenare la mia squadra.


Migliore in campo: *L'iterpetazione dei sogni* \
Peggiore in campo: *Le lingue del mondo*
