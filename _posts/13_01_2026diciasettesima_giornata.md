---
title: "Please... I don't want to go"
excerpt: "Il Signore Oscuro li sta facendo fuori. Uno a uno"
coverImage: "/assets/blog/blog_covers/diciasettesima_giornata.png"
date: "2026-01-13T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/diciasettesima_giornata.png"
video: ""
---

Le minacce sono duplici. \
E i fantallenatori sono troppo divisi tra di loro. Serve unità. Serve una coalizione, un'alleanza. 

### Quaggelle FC 1 - 1 Pizzeria Urlo

"Una nuova speranza". \
Non arriva ancora la lontana vittoria in casa ***Quaggelle FC***, ma il piano di offensiva nei confronti di ***TelChi*** è chiaro. Operazione corale. \
E' finito il tempo degli eroi. Non ci sono più i singoli cavalieri. Non esistono più i supereroi senza partner. Non siamo in una Ironmon. \
L'unione fa la Forza. E anche se i gol non arrivano, se anche ogni nostro sospiro è ispezionato, ogni pensiero controllato, assieme si può essere qualcosa di più. Uniti si può lottare. \
E l'apprendista ***TeoKulo*** questo lo sa. E sta lasciando strascichi ogni dove. Panchina decimata. Giocatori costretti a partite ogni due giorni. Zero turnover. Li vuole sfiancare, li vuole tutti assoggettati al suo potere. Vuole vedere la ***San Kaixœla*** usata esclusivamente per i concerti di *Ultimo*, per ricordare costantemente la posizione in classifica. \
Vuole un calcio senza amore. E noi non glielo permetteremo. \
E se c'è qualcuno che combatte al nostro fianco quello è l'instancabile ***Mario The Scream***, che fa di tutto per essere lui in ultima posizione. \
E badate bene, lo fa per noi. Per sconfiggere il male che attanaglia questa lega. Per salvare *Andre Chiurco* dall'oscurità senza fine. \
E la magnanimità e la bontà di cuore dell'allenatore della ***Pizzeria Urlo*** si vede dalla formazione schierata. Dove spontaneamente, e lo fa per noi ricordatelo, sceglie di lasciare in panchina il suo bomber di fiducia, il suo miglior pilota di Speeder, per lasciare in campo discreti piloti di Sgusci. \
E così come gli avversari anche la panchina della squadra ospite viene decimata. Scelta di cuore per empatizzare con i giocatori di casa, per farli rendere conto di essere loro i padroni del proprio destino. E non qualche burattinaio in chissà quale oscuro ufficio. \
Grazie ***Mario***, non dimenticheremo facilmente il tuo sacrificio e le tue prestazioni.


Migliore in campo: _L'amore di ***Mario The Scream*** per la causa_ \
Peggiore in campo: *Kean*

### Milaneese 0 - 4 AC Riportino

Un altro compagno è caduto. E' stato piegato alle volontà dell'oscuro signore. \
Siamo tutti sotto minaccia. Dal primo all'ultimo. O meglio... dal secondo al penultimo. \
Tutti possibili prede di cacciatori senza scrupoli. \
Farcitura tra due fette di pane. \
Accerchiati e assediati. E prima o poi cadremo tutti. \
E la triste fine oggi è toccata alla ***Milaneese***. \
La formazione schierata parla da sola: "Difenciamoci! Resistiamo!". \
Ma il destino era inevitabile. \
E la paura si è insidiata nel cuore di ***Crivex*** e nei suoi giocatori. Un'ombra fredda si è adagiata su di loro. E qualcuno non ce l'ha fatta. E' scappato. Lasciando la squadra in 10. Bocconcini di una bestia senza pietà. \
Che il campo di calcio possa sorridervi ancora e celebrare ancora una volta i vostri giorni. \
Per quelli che ancora ci sono resistete. Resistete e combattete. Il Nemico non potrà vincere sempre. \
Ma questo non è il pensiero che passa nella fredda e metodica testa di ***Andrea Corradini***. \
Che dalla sua torre nera si è limitato a guardare il terrore e la devastazione che il suo mostro di Loch Ness generava al passaggio. \
I rimproveri degli scorsi giorni hanno dato una scossa alla ***AC Riportino***. E' diventata, con parole dello stesso allenatore, "una corazzata". \
E se la Morte Nera aveva un punto debole nascosto appositamente dal suo costruttore, quest'arma di distruzione sembra non averne. \
Le uniche due sconfitte ricevute fin'ora sono state per grazia divina, non per fragilità. \
E il saluto finale all'avversario di sempre "see you next time" fa intendere che il Signore Oscuro non si femerà qua. Ma continuerà la sua avanzata inesorabilmente. \
Concedetemi un pò di paura.


Migliore in campo: _La fredda metodologia e calcolabilità della mente di ***Andrea Corradini***_ \
Peggiore in campo: _La paura nei cuori della ***Milaneese***_

### LukAsses 2 - 3 Mandrakate

E' stato dimostrato dal mio stimato amico e collega *Sick* che il modulo migliore per questa squadra è quello con due attaccanti. \
E io allora mi chiedo: Perchè ha perso comunque? \
La ***LukAsses***, nonstante la miglior prestazione fino ad ora del suo attacco, non riesce a sfondare il muro difensivo avversario ma, soprattutto, non riesce a contrastarne l'attacco. \
La formazione scelta da ***AllegriMaNonTroppo*** è scesa in campo solo con 10 giocatori. \
E pensare che un eventuale attacco a 3, l'opposto di quanto io teorizzo, avrebbe salvato questa squadra dalla sconfitta e avrebbe sicuramente permesso di trovare un pareggio, o forse una vittoria. \
Devo rivedere le mie tesi. \
La vittoria se la porta a casa una, direi decisamente, altalenante ***Mandrakata***. \
Tra autogol, rigori parati e rigori sbagliati ***Mandrake*** questa giornata ne ha viste di ogni. \
Come se qualcuno, o qualcosa, avesse cercato di mettergli i bastoni tra le ruote con qualche stregoneria. \
Ahhh ma che importa. Lo sa il diavolo cosa è successo a questi giocatori. \
L'unica cosa che conta è che il Nemico non si è allontanato, e chissà che non possa essere raggiunto per la battaglia finale.


Migliore in campo: _L'attacco della ***LukAsses***_ \
Peggiore in campo: *Il rollercoaster di emozioni*

### SarryBall 4 - 3 Cekntus

Ma quanti gol sta facendo questa squadra? \
Sarà stata sfortuna nel calendario a inizio anno, ma la ***SarryBall*** ora sta vivendo il suo momento d'oro. \
I giocatori che sono stati sotto accusa da parte di noi fantagiornalisti sono ora esaltati e portati sul palmo di ***Maurizio***. Che si ostina però a non far toccare dalla compagna ***GiornalistaASchienaDritta*** per paura che "porti iella" e che si manifestino come descritti nel suo articolo. \
I gemelli eterozigoti per una lettera del gol stanno trascinando questa squadra che piano piano si sta inflitrando nella parte alta della classifica. \
Un successo che quindi ci fa ben sperare, di nuovi alleati che si uniscono alla causa e che riportino la luce. \
Offuscata dagli ottimi ultimi risultati la ***Cekntus*** perde questa parita. \
La bramosia di punti di ***Cekntus*** per sfuggire alle retrovie lo acceca e le scelte di formazione sono irreversibili, e le conseguenze sono note. \
Si poteva cambiare quel portiere, quel difensore, quel centrocampista. \
Il condottiero ***Tom*** si è abituato troppo bene ai legionari a lui vicini che non vede chi c'è nelle retrovie. Chi si sveglia con il piede giusto. Chi si sente ispirato. \
Il Nemico si è insidiato anche nella tua testa? Ti controlla con la pietra di Orthanc? \
Siamo tutti minacciati. 


Migliore in campo: *I gemelli del gol* \
Peggiore in campo: *La iella* 

### A.C. URICAZZI 2 - 1 ExPat Bavaria

***Inoriac*** non smette di dare lezioni. \
Perché non smetto di pensare ai 3 cambi forzati che per due volte ha fatto vincere la ***A.C. URICAZZI***. \
3 cambi che so per certo non essere frutto del caso, opera di qualche dea bendata, ma scelte oculate che l'ottimo e diligente allenatore ha saputo mettere in pratica. Per confondere gli avversari, per dargli una falsa speranza. E per dimostrare la sua bravura, che oramai è divenuta insindacabile anche ai meno ammiratori del suddetto allenatore. \
Solitario in seconda posizione scommetto che sta valutando ogni possibile scenario. Quali alleanze stringere. Quali giocatori cambiare. Quali cambi effettuare. \
Siamo sicuri che ne vedremo ancora delle belle. \
Ho finito le parole. Ho finito gli esempi. Non so più cosa dire per difendere e descrivere cosa sta accadendo oltralpe. \
La ***ExPat Bavaria*** non riesce ad interrompere il suo lungo, troppo lungo, momento no. \
***fra*** è sulla via della pazzia. Non si riesce a spiegare questo tracollo. Nelle ultime 10 partite ha consolidato solamente 4 punti. Questi sono numeri da ***Quaggelle FC***, non da chi era primo e con il miglior attacco. \
Ma... \
Aspetta un attimo... \
Questa squadra una volta era prima... \
E aveva il miglior attacco. Era prima per fantapunti... \
Poi... \
Ma certo! \
***fra*** non sei pazzo! La tua squadra è vittima del potere dell'Unico. Del Signore Oscuro. \
E' stato lui a salire al potere al tuo posto. Doveva eliminare il suo più diretto rivale. Quello che gli metteva più paura. Ed eri tu... Eri tu che ogni giornata veniva esaltato. Lui era un nome tra tanti. Ti guardava dal basso. Bramava la conquista. Invidiava la tua posizione e il tuo status. \
E' colpa mia. Ho accecato Lui esaltando Te. Ho creato un demone. \
Mi dispiace. Per tutto... 


Migliore in campo: *I tre cambi* \
Peggiore in campo: *Il senso di colpa*
