---
title: "Le tue deboli facoltà non possono competere col potere del Lato Oscuro della Forza!"
excerpt: "L'analisi della Quaggelle FC"
coverImage: "/assets/blog/blog_covers/analisi_pizzeriaurlo.jpg"
date: "2026-01-19T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_pizzeriaurlo.jpg"
video: ""
---

L'analisi più semplice di questa rubrica. Non so se conviene essere volgari su queste pagine, ma per rispetto della decenza, userò parole le più dolci possibili: ***TeoKulo***, che schifo hai prodotto? Solo due stagioni fa, la  ***Quaggelle FC*** si laureava campione della lega ***Andre Chiurco***. Ora ristagna all'ultimo posto in classifica, non vince da inizio ottobre (la situazione non è cambiata nelle giornate successive a quelle prese in considerazione per questa analisi), fa fatica a segnare, non si trovano 11 giocatori da schierare ogni giornata. Il Male si è insinuato all'interno di questa rosa, a cominciare proprio dall'allenatore. Non sto qui a ripercorrere i fatti, parlano già gli articoli su questa testata. Qui, ora, dobbiamo analizzare i numeri che descrivono questa tragedia.

***Portieri***\
*Carnesecchi* è stata la scelta all'asta e nelle prime giornate l'andamento è stato altalenante. La media è buona, sia chiaro, però i 16 gol subiti pesano sul giudizio di un portiere che ha fatto registrare 3 porte inviolate e 1 rigore parato. È l'unico elemento del reparto su cui si può dire qualcosa, perché poi *Sportiello* e *Turati* non sono mai scesi in campo. Una domanda però sorge spontanea: perché prendere un secondo portiere senza avere in squadra il titolare? Questo abbaglio fa da preludio a molti altri, che evidenziano il problema principale della ***Quaggelle FC***.

***Difensori***\
Cominciamo la filastrocca: *Cabal* rotto, *Estupinan* riserva, *Gatti* rotto, *Olivera* riserva, *Vitik* riserva. Ne rimangono solo tre: *Akanji*, *Marusic*, *N'dicka*. Il reparto a settembre sarà anche stato costruito con una certa logica (o almeno, questo crede di aver fatto ***TeoKulo***. Chiunque altro starebbe vomitando), poi però nei fatti si è rivelato un disastro. La sfortuna degli infortuni ha sicuramente condizionato le scelte. Ma assicurarsi di avere delle alternative valide (leggasi: le riserve di chi si acquista o altri titolari) è l'ABC dell'asta del fantacalcio. ***TeoKulo*** sembra non conoscerle, nonostante la lunghissima esperienza nel settore. Incoscienza, quindi, o sciente calcolo per autosabotarsi? Vorremmo essere nella sue mente per capire cosa pensa.

***Centrocampo***\
Continuiamo la filastrocca: *Asllani* scarso, *Conceicao* rotto, *Ferguson* riserva, *Loftus-Cheek* riserva, *Sohm* scarso, *Stengs* comprato rotto, *Zambo Anguissa* rotto. Rimane solo *Barella*. Qui siamo davvero al capolavoro. Sulla carta *Barella*-*Conceicao*-*Zambo Anguissa* è un bel reparto. Peccato che, come detto in precedenza, gli imprevisti possono capitare. E se non sei coperto, lo prendi in quel posto. Due reparti su quattro sono da denuncia per crimini contro l'umanità. Il Tribunale Internazionale per i Diritti dell'Uomo sta pensando di procedere contro la ***Quaggelle FC***. Dove sono le certezze? Dove sono le sorprese? Dove sono i giovani in rampa di lancio? ***TeoKulo***, non ti riconosciamo più.

***Attacco***\
Anche qui se ne potrebbe parlare. Il reparto in sé è terribile, non ci giriamo attorno. Però è il meno peggio. Almeno qualcuno gioca. *Hojlund* è la colonna portante, con 6 gol e 2 assist. Doveva formare una coppia solida insieme a *Krstovic*, ma il montenegrino è stato un disastro. 2 gol e 2 assist nelle prime 2 giornate, poi una collezione di insufficienze e cartellini fonte solo di insulti per il suo allenatore (l'ha comunque scelto lui...). Il terzo titolare sarebbe dovuto essere *Vlahovic*, che però ha messo a segno un solo gol e soprattutto un infortunio che lo terrà lontano dai campi ancora per molto. Il più interessante è *Rodriguez*, che nonostante la giovane età ha messo a segno 3 assist. Questo è il tipo di giocatori che ***TeoKulo*** ci ha abituato a vedere. Che sia la luce a cui aggrapparsi per uscire da questo vuoto? Purtroppo la doppietta non è riuscita, perché l'ancor più giovane *Camarda* non sta rendendo molto. Infine, *Lukaku* è stato preso nonostante l'infortunio in attesa del suo ritorno in campo, ma ancora non è successo. 

***Riepilogo***\
Avrete capito, cari lettori, qual è il problema di questa rosa: l'asta è stata una sciagura. Le scelte di molti giocatori sono state discutibili, sbagliate, frutto di qualche bicchiere di troppo. Su queste pagine si sta facendo un grosso lavoro d'inchiesta per scoprire le motivazioni di questo annebbiamento dell'allenatore della ***Quaggelle FC***. Il Male si è innestato in ***TeoKulo*** e sembra non esserci uscita. Delle flebili speranze sembrano esserci, timide luci a cui aggrapparsi per uscire da questo vortice di negatività e schifo. L'unico consiglio che mi sento di dare è: ***TeoKulo***, ricordati chi eri. Ricordati delle gioie che hai saputo dare ai tuoi tifosi in passato, dei pupilli in cui credevi solo tu, ma a ragione. Ricordati dei *Lyanco*, dei *Bonifazi*, *Udogie*, *Kean* prima che diventassero forti, *Raspadori*, *Busio*, *Ilkhan* e tutti gli altri. Qualcuno starà avendo una sincope, leggendo questa lista. Ma tu sai cosa vuol dire. Torna nel lato Chiaro.  

***La star***: *TelChi*\
***Gli insostituibili***: *Carnesecchi*, *Akanji*, *Barella*\
***Nun te posso più vede'***: *L'elenco sarebbe troppo lungo*\
***Il sottovalutato***: *Asta del fantacalcio*\
***Indice di bravuculura***: *0,83 (1°), né bravo, né sculato. Ma cosa sta a indicare sta monnezza?*

***Formazione migliore***:\
4-3-3

               Carnesecchi

    Akanji - Cabal - Marusic - N'dicka

    Barella - Zambo Anguissa - Conceicao

       Rodriguez - Hojlund - Krstovic
