---
title: "Amen"
excerpt: "L'analisi della Milaneese"
coverImage: "/assets/blog/blog_covers/analisi_milaneese.jpg"
date: "2026-01-16T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_milaneese.jpg"
video: ""
---

Ci eravamo tanto odiati. Dopo averlo ingiuriato, attaccato, denunciato (tutte falsità), nel corso di questi mesi mi sono ritrovato a ritrattare le mie idee. Ho chiesto scusa. E qui ne chiedo ancora altrettante. Questo è il momento che tutti stavano aspettando: l'analisi della squadra migliore di tutta la lega, di tutti il fantacalci, presenti, passati e futuri, di tutto il mondo. Ecco a voi la magnifica incensazione a schiena dritta della ***Milaneese***! Questa squadra ha cominciato con 5 sconfitte consecutive. Non prediamoci in giro, cari lettori. Ha solo voluto dare vantaggio agli altri. Infatti poi ha inanellato una serie di 6 vittorie e 3 pareggi. Che sarebbero potuti essere altrettante vittorie, se solo i poteri forti (leggasi: ***Andrea Corradini***) non avessero macchinato il sabotaggio di una rosa eccezionale, fuori dal comune. Assolutamente eccezionale.

***Portieri***\
Reparto mostruoso. *Milinkovic-Savic* è il miglior portiere del campionato, in barba alle affermazioni fatte precedentemente dal sottoscritto. 6,29 di fantamedia, come i  migliori attaccanti di certe squadrette. E qui è in porta! 2 rigori parati e 4 cleen sheets. Il migliore. Incredibili poi le riserve: mai un binomio fu più perfetto di *Meret* e *Okoye*. Assurdo che questa rosa non sia ancora prima con un reparto del genere.

***Difensori***\
Sto sbollando. Anche qui non avrei niente di negativo da dire (e chi ce l'avrebbe?). Le colonne *Buongiorno* e *Solet* fanno da chioccia per i compagni *Miranda*, *Gila* e *Valeri*, che portano davvero tanta corsa e resistenza in questo reparto sopraffino. *Dodò* vuole semplicemente far capire che è arrivato il momento di far giocare i suoi fortissimi compagni, mentre *De Winter* e *Tsimikas* sono l'arma in più: con il loro costante sostegno dalla panchina o dalla tribuna, non fanno mai mancare l'incitamento che permette ai loro commilitoni di performare al 110%! 

***Centrocampo***\
Ma cosa continuiamo a fare questa rubrica? Dare consigli alle altre squadre sarebbe del tutto inutile, nessuna potrebbe raggiungere i livelli della ***Milaneese***! Soprattutto vedendo il suo centrocampo! *Modric* professore totale di tutti i centrocampi, insegna e dipinge (fanta)calcio come nessun altro al mondo! E chi ce l'ha? Non ***Mario Urlo***, evidentemente. Lo strapotere fisico di *Atta* è necessario per controbilanciare la qualità tecnica sopraffina del croato. *Ederson*, invece, è una perfetta sintesi dei due sopracitati. Che reparto completo! Gli altri componenti accettano piamente e con devozione le scelte tecniche dell'allenatore: non giocare non è un'onta, ma un'occasione per imparare dai migliori! I titolari si sentono così maggiormente responsabilizzati del loro ruolo pedagogico e possono esprimersi al meglio (come se normalmente non lo facessero) per rendere grandi le sorti della ***Milaneese***! 

***Attacco***\
Potrei descriverlo con una sola parola e chiudere qui l'analisi: perfetto. Ma scenderò nel dettaglio, preché ho profondo rispetto per i nostri lettori (e per questa superlativa squadra). *Berardi* è il miglior attaccante del campionato. *Ferguson* il secondo. *Nzola* il terzo. Dal quarto al sesto posto in classfica troviamo *Nkunku*, *Lookman* e *Gimenez*. Un dream team d'élite del fantacalcio mondiale. Nessun attacco fu mai assortito meglio. Lode e gloria all'ineffabile e immenso per aver costruito cotanta beltà. Siamo fortunati e onorati di poter assistere alle gesta della ***Milaneese***!

***Riepilogo***\
Squadra destinata alla vittoria, per come è stata costruita e per come è stata gestita. Allenatore eccezionale, piazza calorosa e ambiziosa, storia gloriosa. La ***Milaneese*** ha tutto per vincere non solo questo campionato, ma anche tutti quelli che verranno. Segnatevelo, ***Sick*** ha parlato. Lode, onore e gloria nei secoli dei secoli.

***La star***: *Tutti*\
***L'insostituibile***: *Modric*\
***Nun te posso più vede'***: *I rosiconi*\
***Il sottovalutato***: *Sono tutti fortissimi*\
***Indice di bravuculura***: *0,70 (8°), prova del fanto che questo indice sia solo una truffa*

***Formazione migliore***:\
4-3-3

              Milinkovic-Savic

    Buongiorno - Solet - Miranda - Valeri

          Modric - Ederson - Atta

         Berardi - Ferguson - Nzola
