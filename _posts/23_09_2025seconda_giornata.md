---
title: "Si continua: Seconda giornata"
excerpt: "Non ci siamo ancora abituati. Ripetiamolo ancora una volta: Bentornato Fantacalcio! "
coverImage: "/assets/blog/blog_covers/seconda_giornata.jpeg"
date: "2025-09-17T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/seconda_giornata.jpeg"
---

Ogni giornata regala emozioni nuove a tutti. Bè quasi tutti, c'è chi ha ancora 0 punti.

### Pizzeria Urlo 2 - 3 Mandrakata

Giornata molto movimentata sugli spalti quella tra ***Pizzeria Urlo*** e ***Mandrakata***. Dati i precedenti la partita è stata scortata dalle forze dell’ordine che però non sono riuscite a placare gli animi. Lanci di oggetti, l’uso ricorrente alle mani e insulti alla madre in lingue popolari hanno colorato l’atmosfera sin da metà settimana. \
***Mario Urlo*** fa affidamento sui suoi due bomber per confidare in una vittoria ma è il reparto difensivo a far la differenza. Piccola pillola statistica: *Kean*, pagato 176 milioni, è il giocatore più pagato di quest'anno e non ha ancora registrato una sufficienza. L’allenatore continua a ripetere che si fida ciecamente di lui, ma i tifosi iniziano a dubitare.  \
Nonostante la Penultima posizione è quella che la nostra redazione si augura (dato il nome), non è quella voluta dai tifosi, che sugli spalti chiamavano a gran voce un solo nome, quello dell’ex Madrakatoso *Pellegrini*, ma che per arroganza e superbia dell'allenatore non è stato neanche convocato. E pensare che è stato pagato 6 milioni.
***Mandrake*** esulta e gioisce ai gol dell’inaspettato gallo, che due volte ha cantato ma solo una volta l’allenatore ha rinnegato. Ritrovato a giocare in 10 patisce fino all’ultimo una possibile rimonta avversaria che però, per sua fortuna, non arriva.  \
Centrocampo compatto e stabile non crea preoccupazioni all’allenatore che intanto si gode la prima per *Ahanor*, classe 2008, che la prossima stagione potrebbe venire riconfermato se continua così. \


Peggiore in campo: (non c’è da stupirsi) *Koopmeiners*. \
Migliore in campo: *Belotti* 


### ExPat Bavaria 3 - 1 Cenktus

C'è poco da dire di questa giornata. \
Sembra che ***Fra*** abbia il centrocampo più forte del campionato. A ogni giornata uno dei fantastici quattro, a caso, fa doppietta. Questa giornata è toccato a *Pulisic*, che porta a passeggio la squadra avversaria. Un centrocampo che pesa 218 milioni. C'è chi dice troppi, c'è chi dice troppo pochi. L'allenatore dice solo "Qui si godeeeeese" quando *Diavolo Bevente* ha cercato di intervistarlo post partita. \
***Tom*** non potendo far affidamento sui suoi miglior giocatori, subisce la prima sconfitta. \
L'allenatore sta pensando a un cambio di modulo per la prossima partita in casa. Un 4-4-2 forse potrebbe essere più adeguato per la rosa che l'allenatore ha in mano. E' la squadra che per ora ha fatto più punti e i bonus sono arrivati da tutti i reparti, tranne che dall'attacco. Sicuramente nel mercato invernale vedremo dei cambiamenti. \

Peggiore in campo: *Beukema* \
Migliore in campo: *Pulisic*

### LukAsses 2 - 2 AC Riportino

Un divertente e entusiasmante pareggio si è visto in casa ***LukAsses**. 
La squadra di casa gioca senza un reparto, e si vede. Nonostante questo difetto di costituzione, l'allenatore ha saputo sfruttare a pieno difesa e centrocampo per trovare i gol necessari al pareggio. Peccato che non sia possibile inserire come modulo un 5-5-0, ***AllegriMaNonTroppo*** ne gioverebbe. \
***Andrea Corradini*** esce dal campo con aria affranta. Per lui è stata una di quei pareggi che sanno di sconfitta. Durante la partita lo si vedeva agitato, il suo reparto difensivo non lo lascia tranquillo e i bonus mancati dai suoi top non sono certo d'aiuto per notti tranquille. Su qualche sito di scommesse è apparsa la quota di trapiano in turchia dato lo stress causato. Illazioni che la società è pronta a combattere. \
L'allenatore inoltre rilascierà un intervista esclusiva al nostro giornale nei prossimi giorni. Presto l'articolo. \

Migliore in campo: *Orban G.* \
Peggiore in campo: *Israel*

### SarryBall 1 - 0 Milaneese

Una partita di bocce è stata quella tra ***SarryBall*** e ***Milaneese***, una gara a chi si avvicinava di più al boccino 66.
***Maurizio*** salva la partita grazie ai cambi in corsa e, allungando il collo, riesce a vincere di corto muso. \
L'allenatore sta chiedendo tanto agli attaccanti, soprattutto a *David*, che però non riesce a rispettare le aspettative del suo oneroso acquisto. Il giocatore ha giocato solamente 31' minuti fin'ora (senza contare i recuperi), è stato pagato dalla società quasi 5 milioni al minuto! \
***Crivex***, come il suo diretto avversario, sbaglia la formazione lasciando in panchina il bomber da gol. L'allenatore, fermato solo un istante dal nostro inviato ha così commentato la partita: "0 punti in 2 giornate, c'è poco da dichiarare". \
La società riconosce e conferma la sua bravura e la panchina non è assolutamente a rischio, ma dagli spalti c'è già chi lo chiama bollito. \

Migliore in campo: (ce ne sono?) *Mandragora*
Peggiore in campo: *Dodò*

### A.C. URICAZZI 2 - 5 Quaggelle FC

L'ultima partita di questa giornata vede affrontare il senza difesa ***Inoriac*** contro il dipendente-da-una-sola-squadra ***TeoKulo***.
L'allenatore di casa confida molto nei suoi giocatori, è fermamente convinto che possano fare bene, che gli serve solo un pò di tempo. Ma, in certe piazze, il tempo non c'è. Allenatori, giocatori, presidenti, sono solo di passaggio. Il tempo è tiranno e mangia chiunque cerca di elemosinare da lui. Non si lascia impietosire. Non restituisce, non ruba. Lui scorre. E questo ***Inoriac*** e lo sa. I giorni scritti sulle mura degli spogliatoi sono solo uno dei tanti moniti che la società sta, in maniera più o meno implicita, dando all'allenatore. "O cambia qualcosa, o cambi tu". Questo il labbiale del presidente a fine partita mentre si rivolgeva dagli spalti al coach. \
***Quaggelle FC*** passeggia e, grazie a un strabiliante *Krstovic*, si ritrova a pari punti in vetta alla classifica. Analizzando questa squadra sembra che non abbia difetti, che ogni reparto sia costruito alla perfezione, centellinando ogni milione disponibile. Un'operazione si può dire chirurgica da pare dall'allenatore che durante l'asta non ha mai perso lucidità. \
Titolarità e tanti bonus. Le quote per la vittoria del campionato si sono drasticamente abbassate per la suqadra allenata da ***TeoKulo***. \

Migliore in campo: *Krstovic* \
Peggiore in campo: *Di Lorenzo*
