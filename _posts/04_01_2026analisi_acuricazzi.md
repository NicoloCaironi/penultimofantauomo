---
title: "Fate entrare Ekkelenkamp!"
excerpt: "L'analisi della A.C. Uricazzi"
coverImage: "/assets/blog/blog_covers/analisi_acuricazzi.jpg"
date: "2026-01-04T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_acuricazzi.jpg"
video: ""
---

Cominciamo questa rubrica parlando della ***A.C Uricazzi***, comandata da ***Inoriac***. Una squadra che ha un andamento altalenante. Tante vittorie consecutive che risollevano periodi dove ottenere punti è un optional. Il tutto ha portato 19 punti in 14 giornate, che pongono la squadra campione tre stagioni fa al settimo posto in classifica, a soli due punti però dal secondo posto. E quel secondo posto avrebbe potuto anche essere della ***A.C. Uricazzi***. La squadra c'è in parte, lo confermano i dati. Sono le scelte di ***Inoriac*** che non sfruttano appieno le sue potenzialità. Anche in fase d'asta, in alcuni reparti, si poteva fare meglio.

***Portieri***\
Il dualismo *Caprile* - *De Gea* è difficile da gestire. Entrambi sono buoni portieri, ma non sempre chi viene schierato è il migliore. Per fortuna ***Inoriac*** l'ha capito in tempo, perché il cagliaritano, inizialmente relegato in panchina, ha sfoggiato numerose prestazioni positive, che l'hanno portato a prendersi il posto da titolare. Reparto buono, seppur non eccezionale.

***Difensori***\
La difesa a 4 è un mantra. Il reparto risponde. Insostituibile *Di Lorenzo*, sempre schierato. Bonus portati da *Baschirotto*, *Mina* e *Norton-Cuffy*. Per affidabilità e media voto, è una delle difese migliori del campionato. Peccaro per il recente infortunio del colombiano, obbligherà ***Inoriac*** a un'alta variabilità nella scelta del quarto elemento. Le seconde scelte non sono esaltati, per l'asta di riparazione un ulteriore difensore titolare affidabile potrebbe essere la ciliegina di un reparto interessante.

***Centrocampo***\
Reparto con poca qualità e pochi guizzi. Il più presente è *Pasalic*, che però ha una fantamedia insufficiente. *Odgaard* il migliore del reparto (7,22 di fantamedia), ma non sempre gioca. Inspiegabile come ***Inoriac*** non veda *Ekkelenkamp*: 6,77 di fantamedia, il terzo migliore del centrocampo della ***A.C. Uricazzi***. Anche la stampa è stata colpevolmente in silenzio sul suo non utilizzo. #freeJurgen. A completare il reparto *Isaksen*, con soli 4 schieramenti a fronte di 9 partite giocate. Questo centrocampo ha bisogno di affidabilità e bonus. E di far giocare i calciatori giusti.

***Attacco***\
Una sciagura. L'unico che ha dimostrato di valere è *Bonny*, che però non gioca da fine novembre. 7,67 di fantamedia per lui. Doveva essere il giocatore ideale per far rifiatare *Thuram*, ma questi non sta performando. Solo 2 gol per il francese. Troppo poco per essere un top. Se *Pellegrino* cominciasse a segnare più frequentemente, i tifosi della ***U.C. Uricazzi*** godrebbero assai di più. Invece per ora solo due volte (ma con doppio godimento). Degno di nota segnalare quella sciagura di *Openda*. L'attacco è senza dubbio il reparto peggiore di questa rosa. È sufficiente un giocatore che faccia gol ogni tanto. Un lusso ormai per questo reparto.

***Riepilogo***\
***Inoriac*** è un allenatore che sa qual è il sistema di gioco migliore per la sua rosa, ma la gestione degli interpreti non sempre è efficace. Mancano attaccanti da bonus e comprendere chi siano i migliori centrocampisti in rosa.

***La star***: *Baschirotto*\
***L'insostituibile***: *Di Lorenzo*\
***Nun te posso più vede'***: *Openda*\
***Il sottovalutato***: *Ekkelenkamp*\
***Indice di bravuculura***: *0,72 (6°), qualunque cosa voglia dire*\

***Formazione migliore***:\
4-3-3

                    Caprile

    Baschirotto - Di Lorenzo - Norton-Cuffy - Lucumì

        Odgaard - Isaksen - Ekkelenkamp

          Pellegrino - Bonny - Thuram
