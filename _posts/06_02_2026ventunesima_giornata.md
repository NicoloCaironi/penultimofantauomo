---
title: "Ieri era Zero"
excerpt: "Misteri, magie e miracoli si manifestano nel nostro campionato"
coverImage: "/assets/blog/blog_covers/ventunesima_giornata.png"
date: "2026-02-06T05:35:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/ventunesima_giornata.png"
video: ""
---

Ma cosa è successo questa giornata?? \
Non me lo so spiegare

### ExPat Bavaria 3 - 3 Mandrakata

L’eterna lotta dei tre cambi contro zero trova un altro epico scontro.
***fra*** subisce forse la batosta più dura di questo suo ultimo periodo (e la pagina su X aggiorna i suoi post…*[link](https://x.com/exPatBavaria)*)
Quando la vittoria sembrava in tasca, quando si pensava di potersi svegliare da questo incubo senza fine, ecco che un piccolo pensiero, una pulce nascosta tra i meandri della materia grigia riporta il nostro sventurato allenatore alla realtà. \
*Rabiot* segna. E l’incubo riappare. \
La ***ExPat Bavaria*** ha introdotto una nuova figura nel suo staff. Un’indovina e sciamana, per poter eliminare la maledizione. \
A giorni ci sarà l’esecuzione del rito, e speriamo di poter assistere alla magia in atto già dalla prossima giornata. \
***Mandrake*** è visibilmente sollevato. Sa di non aver sprecato un'occasione . L’avversario dal centrocampo d’oro è una minaccia per chiunque, e ogni giornata può essere quella della ribalta. \
Un pareggio che potrebbe sapere di vittoria se solo il traguardo non fosse così dannatamente distante. \
La ***Mandrakata*** dovrà dare il tutto per tutto la prossima giornata per continuare a sognare, ma il destino sembra già segnato. \
Chi ci salverà?

Migliore in campo: *La consapevolezza* \
Peggiore in campo: *Gli incubi*


### A.C. URICAZZI 4 - 4 Milaneese

Una sfida da champions league, con gol, spettacoli e risse. \
Questo è quello che è accaduto in questo match.
La ***A.C. URICAZZI*** scende in campo con aria di supremazia e strafottenza. Sente di avere la vittoria in tasca e parte subito all’attacco. \
Il reparto offensivo è quello più interessato dai commenti bordo campo di ***Inoriac*** che chiama a gran voce i suoi attaccanti impartendo istruzioni, spesso troppo complicate da essere comprese dai giocatori. \
La ***Milaneese*** all’inizio è costretta a subire, a lasciare che gli avversari facessero la loro partita in attesa che piano piano avrebbero attenuato la loro foga e ferocia. \
E quel momento è arrivato. E ***Crivex*** ha saputo come giocare le sue carte e colpire. \
Il cambio in attacco sul finale ha permesso di pareggiare le reti segnate, ma la partita non è finita sul campo purtroppo. \
Perché al fischio finale, i due allenatori, scontenti del risultato che non ha favorito nessuno (se non il Demone), si sono presi a male parole dalle rispettive panchine. \
Gli insulti erano talmente pesanti e sentiti che tutti i 22 giocatori in campo e i rispettivi staff hanno dovuto fare da muro tra i due litiganti per evitare situazioni più sgradevoli di quanto già fossero. \
“Questa città è nostra” urlava il primo mentre il secondo rispondeva “Vattene in qualche bar del centro brutto radical chic”. \
Anche nelle rispettive conferenze stampa i due non si sono lasciati sfuggire frecciatine. \
“Da quando c’è lui il livello in questo campionato si è abbassato. Schiera la formazione a caso e ogni volta è costretto a fare tre cambi perché non si prepara”. \
“Vuole tanto la lega a 8? Bene, che se ne vada. Lui e quel suo lecchino di ***AllegriMaNonTroppo***. Io sono qui per vincere. I dati confermano che ho gli xG più alti del campionato. Chi ha scoperto *Retegui*???? CHI*****” 

Migliore in campo: *Gli insulti* \
Peggiore in campo: *La sportività*


### AC Riportino 1 - 0 Cekntus

La ***AC Riportino*** non manca l’appuntamento col destino. E sfrutta una grande, grandissima occasione. \
Avrebbe perso contro chiunque, tranne che contro il suo avversario. \
O forse, la ***Cekntus*** avrebbe giocato bene e in 11 se non fosse stata contro il Demone.\
Il Signore Oscuro è potente. \
La terra che calpesta diventa arida, i fiori che tocca appassiscono, le squadre che incontra disimparano a giocare. \
E così è bastata una semplice frase detta all’orecchio di *Nico Paz* per portare il vento a suo favore: “Chi sputa contro il cielo sputa contro se stessi.” \
E così, passeggiando tra le macerie causate da sé stesso, ***Andrea Corradini*** se ne và, pronto a impartire la lezione più dura di tutte: la vendetta. \
E così anche ***Tom*** si ritrova tra i resti della battaglia. Vicino ai suoi uomini caduti, raggirati, traditi dal nemico. \
E la disperazione è lì per insorgere. Perché tutto sembra perduto. Perché la difesa ha dato tutto il possibile, e non è bastato. Perché il sogno secondo posto è scivolato via tra le mani, come se chiunque provi ad avvicinarsi a Lui viene annichilito senza pietà. \
La disperazione è lì per insorgere. Ma un condottiero non si dispera mai. \
E rimessosi in piedi è andato a consolare uno ad uno i suoi valorosi uomini. Anche i timorati dal Demone. \
La convinzione di questo allenatore è forte e forte è la sua perseveranza e resistenza. Verrà un giorno in cui la luce trionferà sulle tenebre. 

Migliore in campo: *Il destino che avanza inserorabile \
Peggiore in campo: *Le macerie*


### LukeAsses 3 - 1 Pizzeria Urlo

La ***LukeAsses*** ci aveva già dato prova della sua forza la scorsa giornata. Ma qui si manifesta nel suo massimo splendore. \
Un gol effettivo, e tre gol a registro. I miracoli di ***AllegriMaNonTroppo*** sono la sua pigrizia nella dimostrazione della sua potenza. \
Perché giocare bene? Perché essere costanti? Perché schierare un solo attaccante? \
I tifosi sanno che ogni partita allo stadio è un evento unico e imprevedibile. E difatti è sempre il sold out. \
La gente canta, la gente esulta, e la squadra torna a casa: bentornato secondo posto. \
Chi invece non ha mai esultato e continua a non esultare è ***Mario The Scream***, che si ritrova in solitaria all’ultimo posto. \
E purtroppo per lui le sue sventure non sono finite qui. \
E’ in atto un ammutinamento tra le fila della ***Pizzeria Urlo***. Autogol e partite rimandate. I giocatori si stanno ribellando (come abbiamo visto succedere in altre squadre ques’anno), e come spinti da insurrezioni oltreoceano anche i giacobini urlatori si sono uniti contro chi detiene il potere. \
Ma forse loro, ancora non sanno, che chi detiene il potere è morto, che il testamento è stato letto e validato, e che la causa delle prestazioni sono solo loro.

Migliore in campo: *I miracoli* \
Peggiore in campo: *Il morto che parla*


### SarryBall 2 - 3 Quaggelle FC

La ***SarryBall*** come il *Manchester City*. L’allenatore come *Guardiola*. Forse era ***GiornalistaASchienaDritta*** che metteva la formazione? \
Ma ***Maurizio*** non lo sa che nel 2026 è arrivata la tecnologia, e che ci si può sentire anche a distanza e ci sono tanti modi per comunicare, tante app di messaggistica, tanti sistemi di videochat. \
Il tuo amore si può esprimere in tanti modi. \
Ma questo allenatore è un uomo di altri tempi. \
Tempi in cui prevaleva l’amore fisico, in cui i ruoli erano ben definiti. E ora che si trova da solo non si riconosce più. Non sa come si fa una lavatrice, come si cucina una pasta o che modulo schierare. \
Il tuo Amore tornerà, e tornerà la primavera. Ma questo inverno impara a usare il telefonino e chiedi consigli a lei. \
Ma la vera sorpresa di questa giornata non è la vittoria della ***Quaggelle FC***, ma del comportamento del suo allenatore. \
Non sappiamo cosa sia successo, e ci abbiamo messo tanto a pubblicare perché volevamo vederci chiaro su questa vicenda ma purtroppo è ancora tutto un mistero. \
I fatti sono questi: a fine partita ***TeoKulo*** è corso verso *Cernesecchi* ad abbracciarlo e con lui anche tutta la squadra. E in questa apoteosi di testosterone concentrato in un metro quadro sugli spalti tutti i tifosi urlavano il nome di chi non pochi giorni fa li bistrattava e umiliava. \
“TeoKulo, TeoKulo, sei il nostro Eroe”. \
Le teorie circolate online sono tante. E la più accreditata è quella riguardante l’aver abbandonato dopo tante agonie l’ultimo posto. E che solo questo gesto (inatteso) ha ridato amore nel cuore dei tifosi. Ma questa teoria però non spiega cosa sia accaduto tra l’allenatore e i suoi giocatori in mezzo al campo. \
Misteri da scoprire? Tanti. Tempo che abbiamo per indagarli? Di più.

Migliore in campo: *Il mistero* \
Peggiore in campo: *L'assenza di Amore*


