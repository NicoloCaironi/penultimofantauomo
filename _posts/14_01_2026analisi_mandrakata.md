---
title: "Una nuova speranza"
excerpt: "L'analisi della Mandrakata"
coverImage: "/assets/blog/blog_covers/analisi_mandrakata.jpg"
date: "2026-01-14T12:15:07.322Z"
author:
  name: Sick
  picture: "/assets/blog/authors/Sick.jpg"
ogImage:
  url: "/assets/blog/blog_covers/analisi_mandrakata.jpg"
video: ""
---

Xena, principessa guerriera, una volta disse: "Guarda com'è calma la superficie dell'acqua. Una volta ero così. E poi... [lancia un sasso nell'acqua] L'acqua si increspa e si agita; questo sono diventata." Metafora perfetta per la ***Mandrakata***: se una volta soleva star tranquilla in centro-bassa classifica, oggi non è più così. Gli intenti sono chiari, la determinazione guerriera pure: punta al podio. La squadra è competitiva: secondo per media punti; l'allenatore ***Mandrake*** è sul pezzo: modulo corretto il 71% delle volte (solo ***Inoriac*** e ***fra*** hanno fatto meglio), scelte dei giocatori migliori corrette al 77% (quarto). La squadra gira e, se vincesse tutti gli scontri diretti con il demone ***Andrea Corradini*** (come finora è successo), potrebbe essere un serio contendente alla vittoria finale. 

***Portieri***\
*Sommer*, *Martinez* e *Audero*. In ordine crescente per fantamedia. Sorprendetemente lo svizzero è il peggiore, nonostante le aspettative e soprattutto il costo. 5,46 è tutto sommato una buona fantamedia per un portiere, è la media voto ad essere insufficiente. Tutt'altro discorso per *Audero*, che ha un buonissimo 6,35 di media (ottimo in ottica modificatore). I due hanno numeri simili per goal subiti e cleen sheets, la differenza la fa proprio la media voto. Auspicabile un cambio di gerarchia.

***Difensori***\
Il gruppo difensori non ha pilastri fissi. Nessuno ha giocato sempre, i più presenti sono stati *Tiago Gabriel* e *Wesley*, con delle buone fantamedie (6,15 e 6,42). Poi a rotazione *Hermoso*, *Djimsiti* e l'appena rientrato dall'infortunio *Rrahmani*. Non ci sono stati molti picchi, dopotutto i diamanti sono altri. Reparto da sufficienza, punta a un modificatore basso, ma costante ogni giornata. Per puntare alla vetta bisogna fare un bell'innesto qui. *Djimsiti* stesso, *Ahanor*, *Luperto* e *Marianucci* non si sono rivelati alternative affidabili.  

***Centrocampo***\
C'è l'imbarazzo della scelta per affidabilità. 7 giocatori su 8 hanno giocato più di 10 partite nelle prime 14 (e l'ottavo ne ha giocate 9), cosa che spesso ha messo ***Mandrake*** in difficoltà nelle scelte. Su tutti *Zaniolo*, buona fantamedia (6,93), ma non sempre sfruttato al massimo. *Rabiot* il migliore con 7,00 di fantamedia, ma complice l'infortunio è il giocatore ad essere sceso meno volte in campo. Ma è stato comunque il secondo con più presenze con la ***Mandrakata***. Primo è *Koné*, 13 presenze e 6,68 di fantamedia. Poi il già citato *Zaniolo* e *Da Cunha*, che arriva alla sufficienza. Curioso però che degli altri 4, solo 1 fa peggio del comasco: 6,55 per *Ricci* (schierato solo 2 volte), 6,50 per *Samardzic* (mai titolare) e 6,35 per *Vasquez* (1 sola presenza con mister ***Mandrake***). Completa *Tramoni* con 5,55. Il centrocampo è spesso cambiato, scendendo con 3 o con 4 interpreti. Una scelta più oculata è raccomandabile.

***Attacco***\
Eccoli i diamanti. *Yildiz* guida un attacco prolifico e fantasioso, privo di centravanti di peso (*Belotti* si è infortunato), ma con tanta qualità. Il turco ha messo a segno 6 gol e 2 assist (7,92 di fantamedia), segue *Soulé* con 4 gol e 3 assist (7,39 di fantamedia) e completa *Laurienté* con 7,15 di fantamedia, frutto di 3 gol e 3 assist. Come già detto, il gallo ha avuto un brutto infortunio che ha interrotto il suo inizio di cambionato superlativo: 8,33 di fantamedia per la doppietta alla prima giornata. Manchi gallo, torna presto <3. Il reparto viene completato dall'ignavo *Ngonge* e il dannoso *Morata*. Costui ha fatto un solo ingresso in campo sbagliando pure un rigore. Ora è anche infortunato. Non mi sorprenderei se ***Mandrake*** lo gettasse nell'umido degli svincolati durante l'asta di riparazione. 

***Riepilogo***\
Squadra completa, rognosa, senza il giocatore di grido. Ma ogni giornata qualcuno segna. Dalla decima giornata in poi, la squadra ha sempre registrato almeno 70 punti. Il secondo posto in classifica è degno della rosa, servirebbe solo qualche aggiustamento in difesa e una scelta più accurata del portiere e dell'ultimo centrocampista da schierare. Per il resto, te lo auguriamo, ***Mandrake***: sarai tu il nostro *Aragorn*, figlio di *Arathorn*, erede di *Isildur* e di *Elendil*, Capitano del Nord, ultima speranza della nostra Terra di Mezzo?

***La star***: *Yildiz*\
***L'insostituibile***: *Soulé*\
***Nun te posso più vede'***: *Morata*\
***Il sottovalutato***: *Audero*\
***Indice di bravuculura***: *0,78 (4°), seriamente qualcuno legge ancora questo giornale?*

***Formazione migliore***:\
4-3-3

                    Audero

    Wesley - Hermoso - Rrahmani - Tiago Gabriel

            Zaniolo - Koné - Rabiot

          Laurienté - Yildiz - Soulé
