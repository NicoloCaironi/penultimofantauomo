---
title: "Esclusivissima intervista a Crivex!"
excerpt: "L'allenatore più discusso della piazza ci ospita nella sua dimora e rilascia una bella intervista"
coverImage: "/assets/blog/blog_covers/fenice_Crivex.jpg"
date: "2025-12-01T00:00:07.322Z"
author:
  name: Zioperone
  picture: "/assets/blog/authors/zioperone.jpg"
ogImage:
  url: "/assets/blog/blog_covers/fenice_Crivex.jpg"
video: "public/assets/blog/video/intervista_crivex.mp4"
---

Recentemente ho avuto il piacere di incontrare e intervistare l’allenatore più odiato e amato da questa redazione: ***Crivex***. \
Un allenatore che è stato capace di non arrendersi di fronte alle difficoltà, che ha mantenuto la testa alta, che ci insegna che possono capitare momenti di sfortuna, ma il duro lavoro ripaga sempre. \
Difficile trovare oggi un allenatore così. \
Che non si attacca a giustificazioni, che non cerca capri espiatori. Si assume le colpe quando c’è da assumerle, dà forza ai suoi giocatori nel momento del bisogno, ma soprattutto ci crede. \
Crede nel bel gioco del calcio, crede nelle rivoluzioni, crede nei miracoli e crede nelle persone. \
La stagione è iniziata male, ma lui non si è lasciato intimorire. Ha abbracciato e fatto suo quel momento per capire cosa stava sbagliando (davvero poco, è stata tanta sfortuna) e ha corretto dove c’era da correggere. \
C’è chi lascia questo mondo scrivendo testamenti, e chi invece dalle sue ceneri rinasce. \
La fenice ***Milaneese*** è nel suo momento di massimo splendore. Certo, è distante (attualmente) 10 punti dall’eterno rivale ***Andrea Corradini*** e la terza stella per ora sembra molto lontana. Ma come mi e ci ha insegnato ***Crivex*** (che come vedrete dall’intervista è una splendida persona, simpatica, gentile e disponibile) non bisogna mai arrendersi. \
Bisogna sempre crederci e continuare a sperare, perché le battaglie più belle si vincono quando tutto sembra perduto. \
Vola ***Milaneese***, vola alta guidata dal tuo comandante. \
Che il tuo volo possa non arrestarsi mai!

