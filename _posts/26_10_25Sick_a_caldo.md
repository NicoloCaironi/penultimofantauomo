---
title: "CHIEDO SCUSA A CRIVEX?!?!?! - ADESSO PARLO IO!!!"
excerpt: "Commento a caldo di una giornata disastrosa"
coverImage: "/assets/blog/blog_covers/maxresdefault.jpg"
date: "2025-10-27T00:09:06.322Z"
author:
  name: Ro-Sick
  picture: "/assets/blog/authors/Sick.jpg"
ogImage:
  url: "public/assets/blog/blog_covers/maxresdefault.jpg"
video: ""
---

È una tragedia. C'è poco da dire. Commento a caldo quello che è successo a compimento di questa sesta giornata, perchè mi sento tirato in causa. Chiedo scusa al caporedattore ***Zioperone*** se prendo l'iniziativa prima del suo solito commento alla giornata, ma qui la situazione è grave.\
Fin dall'inizio di questa stagione non mi sono nascosto, ho criticato anche pesantemente ***Crivex*** e la sua ***Milaneese*** per le -a mio dire- discutibili scelte compiute durante l'asta, che hanno portato il secondo più titolato fantallenatore, ma certamente il più odiato, a ricoprire l'ultima posizione con ben 0 punti in cinque giornate. Situazione che mi ha permesso di risparmiare sull'imbianchino per la casa ed inizare ad essere contattato da alcune aziende operanti nel settore dell'allungamento del pene come testimonial.\
Nelle dichiarazioni post-partita della quarta giornata, ***TeoKulo*** ha dichiarato: "*Dobbiamo aspettare la nona giornata per vedere uno di voi due fare punti?*", riferendosi al già citato ***Crivex*** e a ***Mario Urlo***, anche lui a 0 punti per non aver schierato *Pellegrini* nel derby (*Pellegrini 6, ma come cazzo se fa'...). La maledizione non è ncora finita per la ***Pizzeria Urlo***, invece per quanto riguarda la ***Milaneese*** il peggio è successo. Non solo non è più a 0 punti. Non solo ha vinto. Ha vinto proprio contro la ***Quaggelle FC***. Ironia della sorte o partita truccata?\
Sì, perchè la vittoria di questa squadraccia è avvenuta nel modo più ignobile e sospetto possibile. Uno dei più classici e vergognosi 66-65.5 della storia del Fantacalcio. Passi l'assist fornito da *Modric*, un campione, pallone d'oro, ma che offre prestazioni al limite del doping per avere 40 anni. I due assist di Atta sono di una bruttura inconcepibile. Dall'altra parte, invece, tutti i giocatori della ***Quaggelle FC*** eccetto *Anguissa* hanno fatto di tutto per dare contro al proprio allenatore. Tra infortuni simulati (*Hojlund*), prestazioni indecenti (*Asslani*, *Akanji*, *Krstovic*) e altre anonime, sembra tutto fatto apposta per raggiungere il 65.5 preciso. Qui c'è puzza di combine. E lo dico dall'asta che c'è qualcosa che non va.\
Diccelo, ***Crivex***, hai bisogno di tutto questo per schiodarti dalla miseria in cui tu stesso ti sei infilato? Non provi neanche un briciolo di vergogna? Guarda che esempio ti ha dato quel gigante di ***Mario Urlo***. Si è esposto pubblicamente ammettendo i suoi errori e accettando le sconfitte. Ha reso gloriosa la sua cavalcata verso le profondità della classifica. Tu invece stai dimostrando di non saper perdere. Stai dimostrando che i successi degli anni passati (solo 2 più di ***Maurizio***. Sai che vanto) non li hai meritati davvero. \
Abbi il coraggio di esporti pubblicamente. Abbi il coraggio di perdere, e di riconoscere che i tuoi giocatori fanno schifo. Ti divertiresti di più. E io risparmierei ancora sull'imbianchino.\
Non ti chiedo scusa. Questa notte tu godi e io rosico. Ma porterò a galla quello che nascondi.

(Ma come cazzo se fa)
